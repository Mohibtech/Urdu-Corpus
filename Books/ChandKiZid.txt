
چاند کی ضد نہ کرو



یوسفؔ



انتساب

پروفیسر قسیم ا لرّیاض صدیقی
اور
استادِ محترم محمد اسلم جعفری
کے نام

 



زندگی جیسی زندہ شاعری 

غالبؔ اور اقبالؔ کے بعد شاعری کا جواز بہرحال موجود ہے ۔ بعض احباب مقصدیّت اور معنویّت کا رونا روتے ہیں،میں ان سے اتفاق نہیں کرتا ۔ میرے نزدیک تخریب ہی تعمیر اور بے معنویّت ہی معنویّت کو جنم دیتی ہے ۔ 
یوسفؔ کی’’ چاند کی ضد نہ کرو‘‘ کا مطالعہ میں نے کسی ضابطے کے تحت نہیں کیا۔ پہلی بار جب میں نے اسے دیکھا تو میں بغیر کسی رکاوٹ اور تکان کے آگے بڑھتا گیا۔ ۔ ۔ لیکن پھر مجھے اچانک احساس ہوا کہ راستہ اتنا آسان نہیں، منزل اتنی قریب نہیں ۔ ۔ ۔ کہیں کہیں میرے دامن کو کھینچا گیا اور مجھے کسی سایہ دار پیڑ کے نیچے آرام کرنا پڑا ۔ ۔ ۔ اور کبھی کبھی مجھے چلچلاتی دھوپ،لق و دق صحرا اور کوہساروں کو بھی جھیلنا پڑا۔ 
بہرحال مجھے یہ سفر زندگی کے سفر جیسا لگا۔ مجھے اس شاعری میں زندگی کے دو رنگ جا بجا نظر آئے ۔ انہیں زندگی کے افقی اور عمودی زاویے بھی کہا جا سکتا ہے ۔ ان میں ایک محبت اور دوسرا انقلاب ہے ۔ 
محبت وہ جذبہ ہے جو ہرانسان میں موجود ہو تا ہے لیکن مسئلہ یہ ہے کہ ہر شخص اسے تسلیم نہیں کرتا ہے ۔ ۔ ۔ خیر محبت کے یہ اپنے نصیب ہیں ۔ اس سلسلے میں یوسفؔکے ہاں دو اہم پرچھائیاں نظر آتی ہیں ۔ ان میں ایک ہے میرؔکاسوزو گداز جیسے 
؂ ظلمتِ شب نے مجھے ایسا ڈرایا یوسفؔ!

 روشنی میں بھی طبیعت مری گھبراتی ہے 
؂ کیوں اس کی آنکھ بھر آتی ہے ایک دم یوسف!ؔ
ہم اپنی داستاں جس کو سنانے لگتے ہیں 
؂ یہ کس کی گود میں سر رکھ کے سو گیا یوسف!ؔ
اب ایک عمر لگے گی اسے جگانے میں 
اور دوسرا جب کبھی یوسفؔ زندگی اور اس کے لطیف جذبے کی بات کرتا ہے تو مجھے لا شعور کے کسی نہ کسی کونے میں غالبؔ بھی جلوہ فگن دکھائی دیتا ہے :۔ 

؂ تو نے دعویِٰ محبت تو دیا کر یوسف!ؔ
اپنی صورت بھی کبھی دیکھی ہے آئینے میں 
؂ انہیں بٹھائیں کہاں ؟ اور کھلائیں کیا ؟ یوسف!ؔ
وہ آج خود ہمیں ملنے ہمارے گھر آئے 
؂ دلِ نحیف پہ آسیب کا ہے اک سایہ
کوئی حسین یہاں کس طرح مکیں ہو گا 
محبت کی کوکھ سے ایک اور جذبہ جنم لیتا ہے جسے انقلاب کہتے ہیں ۔ اگر یہ جذبہ پاکیزہ رہے تو سبز اور اگر اس میں وحشت داخل ہو جائے تو سرخ انقلاب کہلاتا ہے ۔ یوسفؔ کی شعری دنیا اس وحشت سے خالی ہے جو میرے نزدیک خوش آئند ہے ۔ اس سلسلے میں اقبالؔ کا رنگ ان پر خاصا گہرا ہے ۔ اب ذرا اقبالی رنگ دیکھئے ، اس رنگ میں انقلاب کی باز گشت واضح سنائی دیتی ہے ۔ 
؂ ہل نہ جائیں قصر میرے نعرۂ تکبیر سے 
     باندھ کر رکھی گئی میری زباں زنجیر سے 
؂ خراب و خستہ حال و نا رسا ہے کشتیِ ملّت
     ہوا نہ ایک مدّت سے کوئی مردِ ہنر پیدا
؂ ایک دن پا لیں گے ہم منزلِ مقصود مگر
     آتشِ شوق کو ہر لمحہ بھڑکنا ہو گا
مجموعی طور پر جب میں یوسفؔ کی شاعری کو دیکھتا ہوں تو مجھے یہ زندگی کی طرح زندہ نظر آتی ہے۔ 
پر وفیسر ریاض حسین عامرؔ
شعبۂ اردو
گورنمنٹ ڈگری کالج بھیرہ
۶ جون ۲۰۰۹ ء




 
ایک ہمہ جہت شاعر

؂ شعر و سخن کیا کوئی بچوں کا کھیل ہے 
جل جاتی ہیں جوانیاں لفظوں کی آگ میں 
شاعری ایک ایسا فن ہے جو امرت بھی ہے اور زہر بھی ، اس میں زندگی کی نمو بھی ہے اور موت کا سنّا ٹا بھی۔ کامیابی ہو تو ہمدوشِ ثریّا ہے، نا کامی ہو تو پاتال کی ا تھاہ گہرائی ہے۔ یہ وہ فن ہے جو سیکھنے سے نہیں آتا،اس کی تر بیت کا کو ئی ادارہ نہیں،کو ئی ا کیڈمی نہیں،کو ئی ٹر یننگ سنٹر نہیں ۔ ۔ ۔ شاعر پیدائشی شاعر ہو تا ہے۔ 
عزیزم یوسفؔ کو سکول کے زمانے ہی سے ا پنی خداداد صلاحیت اور محنت کی بدو لت کلاس میں ا یک امتیازی حیثیت حا صل تھی ۔ اس ذہین اور محنتی طالب علم میں شاعری کے جراثیم ابتدا ہی سے موجود تھے ۔ یوسفؔ کی زندگی کا یہ پہلو کالج لائف میں سامنے آیا۔ پیدائش ۱۵مئی ۱۹۷۰ ء کی ہے ۔ ایک پہلوان باپ کے ہاں جنم لینے والا یہ بچّہ باپ کے پیشے سے مختلف ثابت ہوا۔ یوسفؔ کے والد ٹوٹی ہوئی ہڈیوں کو جوڑنے میں ماہر تھے ۔ یوسفؔ نے انسانی ہڈیوں کا علاج کرنے کی بجائے معاشرتی ہڈیوں کو جوڑنے کا پیشہ اختیار کیا، یعنی معلّم بن گئے ۔ ۱۹۸۶ء میں گورنمنٹ ہائی سکول بھیرہ سے میٹرک کا امتحان پاس کیا۔ مزید تعلیم کے لئے گورنمنٹ کالج سرگودھا میں داخلہ لیا جہاں سے بی ایس سی کی۔ ۱۹۹۳ء میں گورنمنٹ کالج آف ایجوکیشن فیصل آ باد سے بی ایڈ کیا۔ یہیں ان کی شاعری کی ابتدا ہوئی۔ کالج کے اردو کے پروفیسر قسیم الرّ یاض صدیقی نے انہیں نہ صرف یہ کہ باقاعدہ طور پر بطورِ شاعر دریافت کیا بلکہ ان کو ایک اچھا شاعر ہونے کا احساس بھی دلایا۔ محکمۂ تعلیم میں تعیناتی کے بعد انہوں نے ایم اے (اردو)اور ایم اے (انگلش) کے امتحانات بطور ایکسٹرنل کینڈیڈیٹ پاس کئے ۔ 
باقاعدہ شاعری کا آغاز ۱۹۹۲ء سے کیا پھر بتدریج ان کے کلام میں نکھار آ تا چلا گیا۔ ان کی شاعری زندگی کے ہر پہلو پر محیط ہے ۔ لہذا انہیں ہمہ جہت شاعر کہنا بے جا نہ ہو گا۔ صرف لبو رخسار، حسنو شباب،وصلو جدائی اور عشقو محبت کو ہی موضوع نہیں بنایابلکہ ہر شعبۂ زندگی میں طبع آز مائی کی۔ اردو ادب میں ہمیں عشّاق کی دو قسمیں ملتی ہیں ۔ ایک محرومانِ وفا جو کبھی دیدار کی خاطر دربان کے پاؤں میں گرتے ہیں اور دربان انہیں ذلّت آمیز طریقے سے دھتکار دیتا ہے۔ دوسرے وہ جہاں حسنو شباب کی فر اوا نی ہے ،ان شعراء میں حکمران ،نواب اور دو لت مند شعر ا ء شامل ہیں ۔ یوسفؔ کی شاعری کا ابتدائی دور پہلی قسم کے شعرا ء کی نمائندگی کر تا ہے، جن میں غا لبؔ،میرؔا ور سو داغؔ جیسے نا کام عاشق شا مل ہیں ۔ ان کی شاعری کا دوسرا دور شعر ا ء کی دو سری صنف کی نمائندگی کرتا ہے جن میں دا غؔ دہلوی، واجدؔ علی شاہ اور دیگر شا مل ہیں ۔ یہ تبدیلی خیالات کی تبدیلی ہے یا پھر میدانِ عشق کی محرومیاں دلبرانِ پری شمائل کی قربت میں ڈھل گئیں ۔ 
ہندو ستان کے نا مور موسیقار اے۔ آر ۔ر حمان ( ا للہر کھار حمٰن)کو ان کی کا میاب موسیقی پر چھ آ سکر ا یوارڈ ملے، جب ان سے ان کی کامیابیوں کا راز پو چھا گیا تو انہوں نے یہ غیر متوقع جوابد یا ’’میرے پاس میری ماں مو جو دہے ‘‘۔ اے ۔ آر۔ رحمٰن نے ا پنی تمام کامیابیوں کو ماں کا مرہونِ منت قرار دیا۔ چنانچہ اسی موضوع پر یوسفؔ کا شعر ملاحظہ کیجئے : 
؂ سکونت نہ جس گھر کی تقدیر میں ہو
سمجھ جاؤ اس میں کوئی ماں نہیں ہے 
انسان کی تخلیق کا بنیادی مقصد دردِ دل ہے ۔ یوسفؔ نے اس مضمون کو اپنے کلام میں خوب ادا کیا ہے :۔ 
؂ طاقتور ! اپنے سینگوں کو مت دکھلاؤ مثلِ حیواں 
جو دوسروں کا احساس کریں وہ لوگ ہی انساں ہوتے ہیں 
ظلمِ ناروا کے خلاف آواز بلند کرنا ازل سے ہی با ضمیر انسانوں کا شیوہ رہا ہے ۔ سودو زیاں سے بے نیاز یہ دیوانے ہمیشہ ہی ظلم کے خلاف صف آ را ء رہے ہیں ۔ شعراء بھی حسّاس انسانوں کے اسی طبقہ سے تعلق رکھتے ہیں۔ بھلا یہ طبقہ کیوں نہ اس کارِ خیر میں اپنا حصہ ڈالے ۔ بقول یوسفؔ
؂ قافلے والو! کرو اپنی حفاظت آ پ اب
کل تلک جو راہزن تھا آج رہبر ہو گیا
حاکمِ شہر اور شاعر کی مخاصمت ازل سے قائم ہے ۔ شاعر معاشرے کا ایک حساس فرد ہوتا ہے ۔ وہ اصولوں کے خلاف کوئی پابندی قبول نہیں کرتا۔ حاکمِ شہر کی لغت میں زبان پر تالہ بندی کامیاب حاکمیت کا ایک زرّیں اصول ہے۔ یہیں سے دونوں کے راستے جدا ہو تے ہیں ۔ یوسفؔ جیسا شاعر بھلا یہ پابندی کیسے قبول کر سکتا تھا۔ اس نے اس کی پاداش میں جسمانی اور مالی زیاں تو برداشت کر لیا مگر اعلائے کلمۃ الحق سے روگردانی نہیں کی۔ 
؂ جس جگہ یوسفؔ کو پاؤ کاٹ دو اس کی زباں 
کر دیا پروانہ جاری ہے امیرِ شہر نے ٓ
ایک ا للہ، ا یکر سول اور ا یک قرآن کے ماننے وا لے نہ جا نے کتنے فرقوں میں بٹ گئے ہیں ۔ ہر فرقہ دوسرے پر کفر کا فتو یٰ صادر کر نے میں ذ را بھی ہچکچا ہٹ محسوس نہیں کر تا۔ کفر کے دار ا لا فتا ء جگہ جگہ کھلے ہیں ۔ شاعر اس فر قہ بندی پر ملول ہے ۔ وہ ا متِمسلمہ کو ا یک لڑی میں پرو یا ہوادیکھنا چاہتا ہے۔ یوسفؔ کے دل کا درد اس شعر سے عیاں ہے : 
؂ ٹکڑے ٹکڑے ہو گیا ہے د ین اس سے واعظو!
چھوڑ دو اب کھیلنا تم فتویِٰ تکفیر سے 
شاعر ا پنی مساعی سے مایوس نہیں ہے وہ ا پنا مشن جاری رکھتا ہے :
؂ دشمنوں نے کرد یا مجھ کو نہتّا ہے تو کیا
کام کر تا ہے سوا میر ا قلم شمشیر سے 
ا یک درد مند پا کستانی کی طرح یوسفؔ مو جو دہ نیرنگیِ سیا ست سے بیزار ہے۔ وہ چشمِ تصور میں اس ظالمانہ نظام کے خلاف ایک انقلاب بر پا ہو تے دیکھ ر ہا ہے :۔ 
؂ آفتابِ انقلابِ مصطفٰی ہو گا طلو ع
دور ہوں جائیں گی سب تاریکیاں تنویر سے 
وہ نا ا ہل سیا ستدانوں کو تنبیہ کے انداز میں کہتا ہے :۔ 
نظامِ سلطنت یکبارگی ہو جائے گا تلپٹ
ہمارے ہاں سیا ستداں سدھر جائیں تو ا چھا ہے 
وہ ا پنے افکار کا بر ملا ا ظہار چاہتا ہے :۔ 
؂ میں جبرِ حال کو سینے میں رکھوں روک کے کب تک
تلاطم ہائے بحرِ دل بپھر جائیں تو ا چھا ہے 
؂ زباں بند عاشق نہیں ہوں میں ہر گز
جیوں گا میں عالم میں منصور ہو کر
 ٰ
پاکستان کی فضائیہ کا شمار دنیا کی نامور ترین فضائی فورسز میں ہو تا ہے ۔ اس کے شاہینوں کے کارناموں کی دھوم فضائی عسکری تاریخ کے افق پر جگمگاتے ستاروں کی طرح ہے۔ فضائیہ کو خراجِ تحسین پیش کرتے ہوئے کہتے ہیں :۔ 
؂ کس میں ہمّت ہے نظر بد کوئی ڈالے بڑھ کر
جاگتے رہتے ہیں شاہین مری دھرتی کے 
مغربی تہذیب کی حیا باختگی ایک اٹل اور ناقابلِ تردید حقیقت ہے۔ اس تہذیب میں حیا و عفّت کا نامو نشان تک نہیں ہے۔ شادی سے پہلے اولاد کی پیدائش ایک معمول کا واقعہ سمجھا جاتا ہے۔ اکبرؔ الہ آبادی نے اپنے کلام میں اس تہذیب کی خوب دھجیاں اڑائی ہیں ۔ یوسفؔ نے بھی کھل کر اس تہذیب کے گندے انڈوں کو باہر گلی میں پھینکا ہے : ۔ 
؂ کرشماتی حقیقت دیکھ لی تہذیبِ مغرب کی 
جہاں بھر میں پسر اب ہو رہے ہیں بے پدر پیدا
دنیا کی بے ثباتی کو جس دلنشیں انداز میں بہادر شاہ ظفرؔ نے پیش کیا ہے شائد ہی کوئی اور سخنور اس کا مقابلہ کر سکے ۔ اس سلسلے میں یوسفؔ کا اپنا ایک اچھوتا انداز ہے : ۔ 
؂ باغباں ! اپنے چمن کو خون سے سینچو مگر
سوکھنا ہے جس نے آخر وہ شجر ہے زندگی
آج مسلمان خاص طور پر اہلِ پاکستان جس بد رہبری کا شکار ہیں اس کا خمیازہ پوری امّت بھگت رہی ہے ۔ امّتِ مسلمہ کا ہر فرد بارگاہِ ایزدی میں دست بد دعا ہے کہ اے باری تعالیٰ!کیا اس درماندہ قوم کی تقدیر میں کوئی صلاح الدین ایّوبی،محمود غزنوی، محمد بن قاسم یا طارق بن زیاد نہیں ؟ شاعر کا دل بھی اس رہزن نما رہبری پر حزن و ملال کا شکار ہے :۔ 
؂ عشق بن ہو گئے مغلوب مسلماں یوسفؔ
دارالاسلام میں دیکھا نہیں طارق کوئی
؂ یا خدا! اس ملک کے دربار کا منظر بدل
بڑھ گئے ہیں حد سے ظالم اپنے ظل م و جور میں 
عشق اور شاعری لازم و ملزوم ہیں ،عشق کے بغیر شاعری نہیں۔ شعراء عشّاق کے قریبی رشتہ دار ہوتے ہیں۔ اسی لئے تو شاعر کا دعویٰ ہے :۔ 
؂ نہ چھوڑے گا یوسفؔ محبت کی ضد
یہ رانجھا و فرہاد کی آل ہے 
یوسفؔ کی شاعری کا یہ ابتدائی دور ہے۔ اسے دشتِ شاعری کی ابھی بہت سی منازل طے کرنا ہیں ۔ 
اللہ کرے زورِ قلم اور زیادہ!
ہیڈ ماسٹر چوہدری علی حسن 
بھیرہ
۲۰ اپریل ۲۰۰۹ ء


’’چاند کی ضد نہ کرو‘‘۔ ۔ ۔ اور یوسفؔ

اس میں راہِ سخن نکلتی تھی
شعر ہوتا ترا شعار اے کاش!

شعر دانائی کی بات کو کہتے ہیں ۔ ۔ ۔ ۔ 
شاعر علمِ لدّنی کے تحت تلامیذ الرحمن کے منصبِ جلیلہ پر فائز المرام ہوتا ہے ۔ 
فارسی زبان کا یہ مقولہ تو شاعری کے مقام کو کمال کی حدوں سے بھی آگے لے جاتا ہے کہ ’’شاعری جزویست از پیغمبری‘‘
۔ ۔ ۔ ۔ عزیزی یوسفؔ کا شعری مسوّدہ میرے سامنے ہے اور میں لمحۂ مو جود سے کم و بیش سولہ برس پیچھے کا سفر طے کر رہا ہوں۔ 
میں نے اپنی سروس کے دوران گورنمنٹ کالج آف ایجوکیشن فیصل آباد کے سات سالہ دور کو ہمیشہ بنظرِ استحسان دیکھا ہے۔ یہ دور جسمانی اور ذہنی مشقتوں کا دور تھا مگر مجھے اک گونہ اطمینان محسوس ہوتا تھا کہ قدرت مجھ سے شائد علمی و ادبی طور پر کچھ کام لے رہی ہے۔ ۔ ۔ ۔ ۔ ۔ ۔ بے شمار تشنگانِ علمو ادب صوبہ بھر سے کسبِ فیض کیلئے ہر سال یہاں آتے اور اپنے اپنے ذوق کے مطابق اپنی تشنگی بجھانے کا سامان کرتے ۔ ان ذہینو فطین طلباء میں سے میرے حاشیۂ خیال میں چند ایک نام نہایت نمایاں ہیں۔ حافظ بشیر احمد رضوی، جواد حسن جواد، ریاض احمد ریا ض، ریاض حسین، عطاء اللہ اور محمد یوسف چوہان۔ 
سچ ہے۔ ۔ ۔ ۔ ۔ ہونہار بروا کے چکنے چکنے پات۔ 
یوسفؔ ۱۹۹۳ میں بی ایڈ کے طالبعلم تھے ۔ مجلسِ ادب، مجلسِ اقبال اور ٹیوٹوریل گروپ کے زیرِ اہتمام اپنی ادبی کاوشوں سے ہمیں مستفیض کرتے رہے ۔ کا لج کے ادبی ماحول نے ان کے لئے مہمیز کا کردار ادا کیا اور یہ ایک اچھی ابتدا کے ساتھ آگے بڑھتے رہے ۔ سال کا عرصہ تو پلک جھپکنے میں گزر گیا۔ ۔ ۔ ۔ مگر لگن ۔ ۔ ۔ ۔ جو انسان کی رہنمائی کرتی ہے وہ اسے پیچھے نہیں رہنے دیتی۔ چنانچہ یوسفؔ کا فن ترقی کا سفر طے کرتا رہا۔ 
اب ماشاء اللہ نظم اور غزل کے یہ قادر الکلام شاعر بن چکے ہیں ۔ اردو اور انگریزی ادب کے حوالے سے صاحبِ مطالعہ ہیں ۔ ذرا غزل پر ان کی گرفت اور حالاتِ حاضرہ پر ان کی گہری نظر ملاحظہ فر مائیں ۔ خیالات کس قدر پختہ اور انداز کس قدر دلآویز ہے :۔ 
؂ انسان کا مطالعہ بھی کر لیا کریں 
اتنی بھی دوستی نہیں اچھی کتاب سے 
؂ یہاں بکتے ہیں دل اب ڈا لروں میں 
محبت اک تجا رت ہو گئی ہے 
؂ میں ا پنے فن کے سا تھ جیوں گا ا بد تلک 
مر جاؤں گا میں جلد ز ما نے کی بھول ہے 
ان کی نظم ’’ہنسنے کی حسرت ‘‘ پڑھ کر تو میں ان کی بے ساختگی ۔ ۔ ۔ ۔ ۔ ۔ حسین سوچ اور ان کی فکری صلاحیت کا دلی طور پر مداح ہو گیا ہوں۔ ذرا آ پ بھی توجہ کیجئے :
مجھے ہنسنا نہیں آ تا
مجھے ہنسنے کی حسرت ہے 
میں کترا تا ہوں ہنسنے سے مگر ا حباب کی خاطر 
مجھے ہنسنا ہی پڑتا ہے 
میں ہنستا ہوں تو یوں لگتا ہے جیسے بانس بجتا ہو
کسی کا دل دھڑکتا ہے 
کہیں بادل گرجتا ہے 
کو ئی شیشہ تڑقتا ہے 
سمندر کے بھنور میں گھر کے طوفانوں سے ٹکر ا تا 
میں جب سا حل نہیں پا تا
مجھے ہنسنا نہیں آ تا 
سبحان ا للہ ! کیا اوجِ کمال ہے !
ار دوز بان کیو سعت ہمیشہ سے ا دب اور شاعری کو تاز گی،ر عنا ئی اور لطافت بخشتی ر ہی ہے ۔ یہی وجہ ہے کہ ہما رے ہاں غزل کا لہجہ ا پنے فکری و فنی تسلسل کے سا تھ اب بھی توا نا ہے اور ہما رے شعراء اس میدان میں ا پنی مثال آپ ہیں ۔ اگر بقولِ جانسن شاعری مترنم خیالات کا ا ظہار ہے تو غزل سے بہتر اور کو ئی صنف اس شعری جذبے کے ا ظہار کیلئے مو زوں نہیں۔ 
یوسفؔ کے خیالات غزل کے سانچے میں ڈھلتے ملا خطہ کیجئے :
؂ بند کر تا ہے وہ یوں آنکھوں کے در وا زوں کو 
میں چرا لوں نہ کہیں دل میں چھپے را زوں کو
چھیڑ مت ذکرِ لب و کا کل و رخسارِ صنم 
کان دھر کر ذرا سن وقت کی آ وا زوں کو
؂ ا نہیں ہم سے شکایت ہو گئی ہے 
چلو کچھ تو عنایت ہو گئی ہے 
ملیں یا نہ ملیں مرضی یہ ان کی 
ہمیں ملنے کی عادت ہو گئی ہے 
یوسف کی ذ ہنی اور فنی ا ٹھان ان کے ا علیٰ مستقبل کی غماز ہے۔ یوں بھی ہما را مو جو دہ معاشرہ اور پاک وطن کے اندرونی و بیرونی حا لات شا ید غزل کی ترویج کیلئے انتہائی مو زوں ہیں۔ غزل کا ہر ا یک شعر باطنی طور پر ا یک مکمل نظم ہو تا ہے ۔ غزل میں یہ خوبی بھی ہے کہ اس کے ا شعار میں ہر بات مجازاً عمدہ طور پر پیش کی جا سکتی ہے جو بو جوہ نظم میں کر نا نا ممکن نہیں تو مشکل ضر ور ہے۔ یوسفؔ اگر غزل کی طرف کا مل توجہ مرتکز کریں تو یہ ان کیلئے سود مندر ہے گی ۔ یوسفؔ کی خوبصورت اور پر مغز شاعری چمکتے چاند جیسا اوج کمال پا نے کی ا یک کو شش ہے۔ میں یوسفؔ کے اعلیٰ مستقبل کی پیش بینی کر تے ہوئے ا سے شاعری کے ترازو میں یوسف ثانی بنے بیٹھا دیکھ ر ہا ہو ں۔ 
۔ ۔ ۔ ۔ ۔ ۔ ۔ یوسفؔ کے لئے دعا !

پرو فیسر قسیم ا لرّ یاض صد یقی 
راو لپنڈی 
۱۳ مئی ۲۰۰۹ ء



حمد

ترا پر تو مکان و لا مکاں پہ گو خدا یا ہے 
مگر میں نے ترا جلوہ شکستہ دل میں پا یا ہے 

خدا یا ! نظمِ عالم میں حقیقت ہے یہ قرآنی
عیاں ہو نے کا جب تجھ کو ہوا تھا شوقِ سبحانی
فقط کن کہہ کے تھا پیدا کیا یہ بندۂ فانی
بنائی اپنی صورت پہ تھی تو نے شکلِ انسانی

گو شوقِ خود نمائی میں مجھے تو نے بنایا ہے 
مگر میں نے ترا جلوہ شکستہ دل میں پایا ہے 

بنا کے مجھ کو سجدے کو کہا جن و ملائک کو 
گری سجدے میں سب افلاک کی مخلوق فوراً گو
مگر ابلیس نے جونہی کیا انکار سجدے کو
ہوا قہرِ خداوندی سے شامل فاسقوں میں وہ

گو تو نے مجھ کو مخلوقات میں افضل بنایا ہے 
مگر میں نے ترا جلوہ شکستہ دل میں پایا ہے 

جھلک تیری کبھی دیکھی ہے گردوں نے ستاروں میں 
کبھی دیکھی قہاروں میں ، کبھی دیکھی غفاروں میں 
کبھی دیکھی نظیروں میں ، کبھی دیکھی نظاروں میں 
کبھی دیکھی خزاؤں میں ، کبھی دیکھی بہاروں میں 

تو ہر عالم کے ہر ذرّے میں ہر لمحہ سمایا ہے 
مگر میں نے ترا جلوہ شکستہ دل میں پایا ہے 



نعت

درسِ توحید دیا تو نے سب انسانوں کو 
شرک سے پاک کیا تو نے مسلمانوں کو 

تجھ سے نیچے شبِ معراج رہے نور و بشر 
کتنا اونچا کیا اللہ نے تری شانوں کو 

کیا ترے نطق کا اعجاز ہے خود اللہ نے 
اپنے فرمان کہا ہے تیرے فرمانوں کو 

اس زمانے میں بھی اک بھیج بلالِ حبشی ؓ
ہم ترستے ہیں ترے دور کی آذانوں کو 

قیصر و کسریٰ ہیں قربان تری عظمت پر 
تو نے دنیا کی امامت دی شتر بانوں کو 

کب سے دیدار کا مشتاق کھڑا ہوں در پر 
آج آقا ! پورا کر دو میرے ارمانوں کو 

متحد ذاتِ محمدؐ پہ تھی امّت یوسف ؔ! 
کون اب جوڑے گا تسبیح کے ان دانوں کو 



سبطِ مصطفٰیؐ

کٹ کے بھی ہے بلند جو سر ہے حسینؓ کا
آ باد لٹ کے بھی ہے جو گھر ہے حسینؓ کا

کمزور و نا تواں کا سہا را ہیں بن علیؓ
درد و ا لم میں نام سپر ہے حسینؓ کا

ہر آ ستاں پہ دیکھا ہے تشکیک کا صنم
عزم و یقیں جہاں ہے وہ در ہے حسینؓ کا

ان پر تھا فرض چلنا عزیمت کی راہ پر
ہر عالمِ شہود نگر ہے حسینؓ کا

کس دھج سے کر بلا کو گئے سبطِ مصطفٰی
ر شکِ جہاں بنا جو سفر ہے حسین ؓ کا

تنہا حسین ڈٹ گیا با طل کے سا منے 
شیرِ خدا ہے جو وہ پدر ہے حسینؓ کا

للکارا تھا یزید کو ایسے حسینؓ نے 
ہر اک یزیدِ وقت کو ڈر ہے حسینؓ کا

یوسفؔ ! یزیدِ قوم کو خطرہ ہے آج بھی
اس را کھ داں میں اب بھی شرر ہے حسینؓ کا


ہنسنے کی حسرت

مجھے ہنسنا نہیں آ تا
مجھے ہنسنے کی حسرت ہے 

میں کترا تا ہوں ہنسنے سے مگر ا حباب کی خاطر
مجھے ہنسنا ہی پڑتا ہے 
میں ہنستا ہوں تو یوں لگتا ہے جیسے با نس بجتا ہو
کسی کا دل دھڑکتا ہو
کہیں با دل گر جتا ہو 
کو ئی شیشہ تڑقتا ہو
سمندر کے بھنور میں گھر کے طوفانوں سے ٹکرا تا
میں جب سا حل نہیں پا تا
مجھے ہنسنا نہیں آ تا 
مجھے ہنسنا نہیں آ تا مجھے ہنسنے کی حسرت ہے 

مرے ہنسنے پہ ہنستے ہیں جہاں وا لے تکبّر سے 
مجھے پا گل سمجھتے ہیں 
میں پا گل ہوں ،میں پا گل ہوں 
مگر مجھ سے ز ما نے میں ہزاروں لوگ پا گل ہیں 
میں ان کا ہاتھ تھامے محفلِ ا نجم میں جا تا ہوں 
وہ عاقل ہیں ، وہ بالغ ہیں 
وہ ہر خطے میں ر ہتے ہیں 
ا نہیں کے دم سے د نیا ہے 
بس ان کا جرم ا تنا ہے 
ا نہیں ہنسنا نہیں آ تا 
مجھے ہنسنا نہیں آ تا
مجھے ہنسنا نہیں آ تا،مجھے ہنسنے کی حسرت ہے 

میں ہنستا ہوں تو خود آنکھیں مری تکذیب کر تی ہیں 
سرِ محفل بر ستی ہیں 
میں رو تا رو تا ہنس دیتا ہوں تنہا ئی میں بھی اکثر
عجب سا حال ہے دل کا
میں رو تا ہوں کہ ہنستا ہوں 
میں ہنستا ہوں کہ رو تا ہوں 
سمجھ میں کچھ نہیں آ تا
مجھے ہنسنا نہیں آ تا 
مجھے ہنسنا نہیں آ تا، مجھے ہنسنے کی حسرت ہے 

یہ د نیا ہنسنے وا لوں کے تو اکثر سا تھ ہنستی ہے 
مگر رو تا نہیں ہے سا تھ کو ئی رو نے وا لوں کے 
لطیفوں کا یہ مسکن ہے 
یہ مرثیوں کا مدفن ہے 
یہاں رو نا نہیں ا چھا
یہاں ہنسنا ہی سب کچھ ہے 
یہاں پر وہ بھی ہنستے ہیں 
جنہیں ہنسنا نہیں آ تا
مجھے ہنسنا نہیں آتا
مجھے ہنسنا نہیں آ تا،مجھے ہنسنے کی حسرت ہے 

٭
بند کر تا ہے وہ یوں آنکھوں کے در وا زوں کو
میں چرا لوں نہ کہیں دل میں چھپے رازوں کو
عرش پر مجھ کو اڑا تا ہے وہ با دل کی طرح 
مات کر تا ہوں میں شہبازوں کی پر وا زوں کو
وصل دراصل ہے دیوانوں کا ا یقان فقط
عشق کی راہ میں شا مل نہ کر اندازوں کو
دنیا وا لوں پہ یہ کر دوں گا حقیقت روشن
چھیڑنا ٹھیک نہیں ہے ترے جانبازوں کو
چھیڑ مت ذکرِ لب و کا کل و رخسارِ صنم
کان دھر کر ذرا سن وقت کی آوازوں کو
زند گی چھوڑ دے جا تو بھی اسی کے ہمراہ
 کب تلک تیرے اٹھا تا ر ہوں میں نا زوں کو 
پھر یہ کیوں دردِ جگر جاگ گیا ہے یوسف ؔ!
کس نے چھیڑا ہے مرے سوئے ہوئے سازوں کو 

٭
شا ید ہما ری آ ہ میں ا تنا اثر نہیں 
ور نہ ہما رے حال سے وہ بے خبر نہیں 
ما نا رہِ و فا کا ہے مشکل بڑا سفر
مشکل تو ہے ضر ور نا ممکن مگر نہیں 
رکھتے ہیں سب سنبھال کے دلبر کا دل مگر
 عاشق کے دل نے پا ئی یہاں کچھ قدر نہیں 
جو سا منے تھے لے اڑے بھر بھر کے جھولیاں 
ہم تھے چراغ کے تلے آئے نظر نہیں 
ہم سے بھی بھول ہو گئی ہے گر تو کیا ہو ا
جس سے نہ بھول ہو کوئی ایسا بشر نہیں 
ہو کر ر ہے گا اب مرا سب پر عیاں جنوں 
چھپ جائے بد لیوں میں جو میں وہ قمر نہیں 
واعظ ! تجھے رفیقِ سفر چن تو لوں مگر
تیری جو راہ ہے وہ میری ر ہگزر نہیں
یوسف ؔ! رہِ حیات میں ہے صرف اک کمی
منزل ہے دور ا ور کو ئی ہم سفر نہیں 

٭
میں نے جب پو چھا کہ کیوں تو نے مجھے چھوڑ دیا
اس نے موضوعِ سخن اور طرف موڑ د یا
رہ گئی خو اب میں دو چار قدم جب منزل
ا یک بے د رد نے بازو مرا جھنجھوڑ دیا
کس طرح اس کی میں در یاد لی تسلیم کروں 
جس نے ہر بار تہی دست مجھے موڑ دیا
میری آ شفتہ سری بڑھنے لگی جب حد سے 
اس نے اک سنگ اٹھا کر مرا سر پھوڑ دیا
جن گھروندوں کو بنا یا تھا بڑی محنت سے 
ایک ٹھو کر سے ستم گر نے ا نہیں توڑ دیا
میں کسی ا ور سے کیا شکوہ کروں عالم میں 
جس پہ تکیہ تھا کیا اس نے ہی جب چھوڑ دیا 
دل تو پہلے ہی مر ا ٹوٹا ہوا تھا یوسفؔ !
 اس نے بس ا تنا کیا جوڑ کے پھر توڑ دیا

٭
موجِ مضطر ! تو نہ کر راستہ ٹیڑھا اپنا
پار ہو نا ہے ابھی پیار کا بیڑا اپنا
آج تو وہ بھی بہت روئے پسِ چلمن سے 
میں نے جب درد بھرا راگ یہ چھیڑا اپنا
میں نے سوزن سے سیا ہوش میں آ کر پہلے 
پھر بے ہو شی میں گریبان ادھیڑا ا پنا
اس نے مر ہم نہیں ر کھنا تھا تو پھر کیوں میں نے 
ز خم د کھلا کے اسے ، د رد اکھیڑا اپنا
ہم نے کو شش تو بہت کی کہ نہ ر سوا ئی ہو
پھر بھی مشہور ہوا خوب بکھیڑا ا پنا 
بھول کر بھی نہ کنارے کو کبھی یاد کروں 
مجھ کو ایسا تو لگا موج تھپیڑا ا پنا
کیوں مجھے قتل ہو کر تے میری بد حا لی پر 
میں چلا جا تا ہوں یہ چھوڑ کے کھیڑا ا پنا
مجھ کو پھر حسن کی محفل میں نہ لے جا یوسفؔ!
میں نے مشکل سے بہت د رد نبیڑا ا پنا
٭
ترے بغیر یوں کی زند گی بسر ہم نے 
تڑپ تڑپ کے لہو کر د یا جگر ہم نے 
گری یوں برق کہ تن من تمام بھسم ہوا
نظر سے اس کی ملا ئی تھی بس نظر ہم نے 
ہم آسمانِ جہاں پر کمند کیا ڈالیں 
خود اپنی ذ ات کی تو لی نہیں خبر ہم نے 
چہار سمت دکھا ئی دیں حسرتیں روتی
مزارِ شوق پہ ڈالی جو اک نظر ہم نے 
ہم اعتبار کریں تب تمہارے وعدے پر
ہزار بار نہ پہلے کیا ہو گر ہم نے 
تباہ ہو گئے ہم جان و مال سے لیکن
عدو کے سامنے ڈالی نہیں سپر ہم نے 
نہ جا نے کیسے ہوا راہ میں جدا یوسفؔ!
وہ پھر ملا نہیں ڈھونڈا نگر نگر ہم نے 

٭
اتنا دلکش نہ چمن تیرا خدا یا ! ہو تا
تو نے اک پھول حسیں گر نہ بنا یا ہوتا

طور سے کوہ کئی ٹوٹ کے ریزہ ہوتے 
اس نے آنچل سے جو چہرہ نہ چھپایا ہوتا

تو نے کب کرنی تھی حوروں کی تمنّا واعظ!
اس نے دیدار اگر تجھ کو کرایا ہوتا

گرمیِ شدّتِ چاہت سے پگھل کر اڑتا
میری آنکھوں میں جو پتھر بھی سمایا ہوتا

شہرِ خاموش کے باشندے بھی اٹھ کر روتے 
میں نے مضراب سے گر درد جگا یا ہوتا


عمر بھر مجھ کو نہ پھر پینے کی حاجت رہتی
اس نے آنکھوں سے جو اک جام پلایا ہوتا

میں نے آنا تھا تجھے اپنا بنانے کیلئے 
کاش ! اتنا بھی نہ تو جلد پرایا ہوتا

میں کبھی روٹھتا زندگی سے نہ ہرگز جاناں !
تو نے اک بار اگر مجھ کو منا یا ہوتا

شیخِ سر ہند نہ مجدد کبھی بنتا یوسفؔ!
اس نے دربار میں گر سر کو جھکا یا ہوتا


٭
چاند دیکھا تو بہت آ ئی تری یاد مجھے 
اس کا چہرہ نظر آیا ترا ہمزاد مجھے 
اب مجھے ر کھنا ہے ہر طور محبت کا بھرم 
ا پنا عاشق وہ سمجھتا ہے پری ز اد مجھے 
میں نے کچھ کان میں چپکے سے کہا تھا اس کو
اس قدر جرأتِ ا ظہار پہ دو داد مجھے 
سیر کرتا ہوں ہر اک لمحہ نئی جنت کی
عشق کی قید سے ہو نا نہیں آز اد مجھے 
مار کر تیر مجھے کتنا ہے خوش وہ ظالم!
آہ ! ہو جانے دو چارہ گرو ! بر باد مجھے 
میں ہلا ڈالوں گا سب عرشِ بریں کے پائے 
گڑگڑا کر ذرا کرنے تو دو فر یاد مجھے 
اس کے کوچے میں ہی اب پڑتا ہوں جا کر یوسفؔ!
اپنے دل میں تو وہ کرتا نہیں آ باد مجھے 


٭
چلیں گے چاند پہ اک دن جو ہم سفر وہ ر ہا
کمند ڈالیں گے تاروں پہ سا تھ گروہ ر ہا
میں خو شبو بن کے بکھر جاؤں گا ہواؤں میں
ہمیشہ مجھ پہ یونہی کر تا گر نظر وہ ر ہا
فلک پہ محفلِ انجم میں بحث ہے جاری
وہ خوش نصیب بہت ہو گا جس کے گھر وہ رہا
نہ جانے حادثہ کیا پیش آ گیا اس کو
بدلتا کروٹیں بستر پہ رات بھر وہ رہا
اگر کسی سے محبت نہیں تھی اس کو تو
جگر پہ ہاتھ کو رکھتا کیوں اپنے پھر وہ رہا
نہ جانے کون میرے بعد کھو گیا اس سے 
وفا کو ڈھونڈتا دنیا میں در بدر وہ رہا
مکان لینے سے پہلے یہ جان لے یوسفؔ!
سمٹ پڑے گا زمانہ ادھر جدھر وہ رہا

٭
نظرِ کرم کہاں ہے ؟ نظاروں کو کیا ہوا ؟
کچھ تو کہو چمن میں بہاروں کو کیا ہو ا ؟
ا پنی تو نیند اڑ گئی در دِ فرا ق سے 
ان سا ری رات جا گتے تارو ں کو کیا ہوا ؟
مجھ کو مخالفوں کی تو آتی ہے کچھ سمجھ
لیکن پتہ نہیں پر ستاروں کو کیا ہوا؟
گر نے د یا جنہوں نے نہ ا فلاک سے مجھے 
ان میرے آز مو دہ سہاروں کو کیا ہوا؟
رہتا تھا اک ہجوم میرے پاس صبح و شام 
عشقِ بتاں کے ان گناہگا روں کو کیا ہو ا؟
خود ہی شکار یوں کے جو قدموں میں گر پڑے 
اڑتے ہوئے فلک پہ شکاروں کو کیا ہوا؟
گرداب سے تو بچ گئے ساحل پہ پھنس گئے 
دریا کی بات چھوڑ کناروں کو کیا ہو ا؟
میں شعر کہہ کے ہوش میں رہتا تو دیکھتا
بزمِ جہاں میں عشق کے ماروں کو کیا ہوا؟

خضر و مسیح ہی بن گئے غارت گرِ سکوں 
اک شخص کے جا تے ہی دیاروں کو کیا ہوا؟

تجھ سے بڑی امید تھی یوسفؔ ! بتا ترے 
اٹھتے ہوئے طوفان کے دھاروں کو کیا ہوا ؟



تمنّا

کو ئی تو دنیا میں ہو ہما را
ہم ا پنا کہہ کے جسے بلائیں 
جو ہم کو آ کے گلے لگائے 
ہم اس سے جا کے لپٹ کے روئیں 

جو سر دیوں کی طویل را توں میں سرخ آنکھوں میں نیند بھر دے 
جو گرمیوں کی دہکتی دھو پوں میں ا پنے دامن کا سا یہ کر دے 
جو شہر کی رونقیں بھلا کے ہما رے ویراں کدے میں آئے 
جو محل کے قمقمے بجھا کے ہما رے من میں د یے جلائے 
جو بحرِ قلزم کا توڑ کر منہ
جو تیز طوفاں کا موڑ کر منہ
ہما ری کشتی کو دے کنا را
کو ئی تو دنیا میں ہو ہما را
کو ئی تو دنیا میں ہو ہما را،ہم ا پنا کہہ کے جسے بلائیں 
جو ہم کو آ کے گلے لگائے ، ہم اس سے جا کے لپٹ کے روئیں 

جو شام ہو تے ہی یاد آئے 
جو صبح تک بھر ہمیں جگائے 
جو ہم سفر ہو ا گر سفر میں تو منزلیں چل کے آئیں گھر میں 
جو ہم پہ چھا جائے اس طرح کہ ہم اس کے ہر دم رہیں سحر میں 
جو دھیما دھیما سا میٹھا میٹھا سا دردِ شہنائی دے کے ہم کو
غمِ جہا ں و  مصائبِ جاں سے دائماً بے نیاز کر دے 
جو عشق کے پر لگائے ہم کو
جو آ سماں پہ اڑائے ہم کو
جو ہم کو جاں سے بھی ہو پیا را
کو ئی تو دنیا میں ہو ہما را
کو ئی تو دنیا میں ہو ہما را، ہم ا پنا کہہ کے جسے بلائیں 
جو ہم کو آ کے گلے لگائے، ہم اس سے جا کے لپٹ کے روئیں 


٭
جب مہر بانیوں پہ پری زاد آ گیا
محفل سے اک جہان با مراد آ گیا
ممکن نہیں تھی یوں تو ترے در پہ حا ضر ی
میں روح کر کے جسم سے آزاد آ گیا
انجامِ عشق جب کبھی میں سوچنے لگا
آنکھوں کے سا منے مری فرہاد آ گیا
پتّی گلاب کی جو لبوں میں دبائی تو
نازک سا ایک شخص مجھے یاد آ گیا
اب اور کیا کسی کو سنائے وہ حا لِ دل
کعبے میں جا کے کر کے جو فریاد آ گیا
اٹھتی ہے جب نگاہ تو اڑتی ہیں گردنیں 
دھرتی پہ آج کون یہ جلّاد آ گیا
افکارِ نو کا چرچا ہے یوسفؔ! ہر اک طرف
دل میں بھی اب د ماغ کا اِلحاد آ گیا

٭
جد ا نا ؤ سے جب کنار ا ہوا تھا
میں اس روز ہی بے سہا را ہوا تھا
وہ کیا پل تھا جب شام کے جھٹپٹے میں 
ہم اس کے ہوے وہ ہما را ہو ا تھا
نہ جا نے تجا رت وہ کیوں میں نے کی تھی
مجھے جس میں پہلے خسارہ ہو ا تھا
اسے میں نے جتو ا یا تھا مات کھا کر
و گر نہ وہ با زی تو ہا را ہو ا تھا
اسے پہلوئے غیر میں دیکھتے ہی 
دلِ نا سمجھ پارہ پا رہ ہو ا تھا
سنبھل کے میں کر تا تو کر تا بھی کیا
مقدّر کا ڈوبا تو تا رہ ہو ا تھا
کو ئی بھی نہ پہچان سکا میکدے میں 
عجب رو پ واعظ نے دھا را ہو ا تھا
سنا ہے و ہاں اس نے کی خود کشی ہے 
جہاں اس نے یوسفؔ کو ما را ہو ا تھا

٭
پہلے تو بحرِ دل میں قدم ڈالتا ہوں میں 
پھر موج موج سنگِ صبا نا چتا ہوں میں 
ہر شام نا امید لوٹاتا ہے مجھ کو وہ
ہر صبح پھر نئی امید باندھتا ہوں میں 
شا ید کرے وہ رو پ یہ پسند سوچ کر 
ہر روز ا یک روپ نیا دھارتا ہوں میں 
باندھی ہی میں نے بات کی تمہید تھی ا بھی 
بو لا وہ جو تو چاہتا ہے جانتا ہوں میں 
کیوں پھر رہے ہو بھٹکتے صحرائے شوق میں 
منزل پہ پہنچنے کا فقط ر ا ستہ ہوں میں 
تجھ پہ ذرا سا چاہتا ہوں حق ، مرے خدا !
تجھ سے تری خدا ئی نہیں مانگتا ہوں میں 
یوسفؔ ! لگا ہے کیسا مرا حسنِ انتخاب
لاکھوں میں ایک ہے وہ جسے چاہتا ہوں میں 


٭
کوئی پوچھے نہ حالِ دل تو بتلایا نہیں کرتے 
کس و نا کس کو دل کا زخم دکھلایا نہیں کرتے 
ہمیشہ عاشقوں کا عشق خود استاد ہوتا ہے 
کسی کو عشق کے آداب سکھلا یا نہیں کر تے 
دلِ محبوب تک جن عاشقوں کی خود رسائی ہو
 کسی کے ہاتھ وہ پیغام بھجوایا نہیں کرتے 
وہ پتھر بھی اگر ماریں اٹھا کر جھولیاں بھر لو!
کبھی محبوب کے تحفوں کو ٹھکرا یا نہیں کرتے 
جنہوں نے کھیل کر ہو توڑ ڈالا سب کھلونوں کو
وہ اپنا پھر کھلونوں سے جی بہلایا نہیں کرتے 
جنہیں سقراط اور منصور کی حاصل رفاقت ہو
وہ سولی پر بھی حق گوئی سے گھبرایا نہیں کر تے 
اگر عاشق کرے دعویٰ ، سرِ تسلیم خم یوسفؔ!
نظارہ دیکھنے والوں کو جھٹلایا نہیں کرتے 


٭
کیا ہے میں نے ترا ذکر بند گی کی طرح
تو میری روح میں شا مل ہے زندگی کی طرح
جلا دیں کشتیاں ہم نے رہِ محبت میں 
ہمارا عشق ہے مضمونِ لا زمی کی طرح
وہ آیا تھا مجھے ملنے مری عیادت کو
مگر چلا بھی گیا لو ٹ کے سبھی کی طرح
کو ئی نہیں ہے میرا غمگسار د نیا میں 
میں ا پنے گھر میں بھی رہتا ہوں ا جنبی کی طرح
میں اس سے جان سے بھی بڑھ کے پیار کر تا ہوں 
وہ مجھ سے دوستی کر تا ہے دشمنی کی طرح
مرے ا یمان کی بستی ا جاڑ کر ظالم !
مجھے نصیحتیں کر تا ہے مولوی کی طرح
تری نظر کا ذرا تیل چاہیے پیتم ! 
میں بجھ رہا ہوں چرا غوں کی روشنی کی طرح
بدن سے نور کا چشمہ ہے پھو ٹتا یوسف ؔ !
وہ دل میں جب بھی اتر تا ہے ندنی کی طرح


٭
ملنے آتا ہے اب قمر اس کو 
لگ نہ جائے کہیں نظر اس کو
وہ ابھی تو کلی ہے ننھی سی
عمر کر نے دو کچھ بسر اس کو
میں نے اپنا اٹھا کے سر ما یہ
مع دل و جاں کیا نظر اس کو
کیوں بگڑتے ہو وہ منا لے گا
خوب آتا ہے یہ ہنر اس کو
انتہا ہو بخیر و عافیّت
دے دیے ہیں خدا نے پر اس کو
آہ سن کر مری جہاں آیا 
کیسے مانوں نہیں خبر اس کو 
میں بھی مایوس نہ ہوا ہر گز
نہ نہ کرتے ہوئی سحر اس کو 
وہ کہیں نہ ملا مجھے یوسفؔ!
میں نے ڈھونڈا نگر نگر اس کو


٭

سو رج ، زمین ، چاند ہی تجھ پر فدا نہیں 
ہے کون تیرے عشق میں جو مبتلا نہیں 
وہ گل ہی کیا جو تجھ سے نہ خو شبو ادھار لے 
چھیڑے نہ تیری ز لف جو بادِ صبا نہیں 
تیری ناراضگی ہے خد ا کی نا راضگی
سچ پوچھو کارِ عشق میں کو ئی گناہ نہیں 
غیروں پہ بے شمار ہیں تیری عنایتیں 
اپنوں پہ آہ ! ایک بھی لیکن نگاہ نہیں 
کس سے لپٹ کے حالِ دلِ زار میں کہوں 
اتنے بڑے جہاں میں کو ئی ہم نو ا نہیں 
ڈاکو سڑک پہ دندنا رہے ہیں آج کل
عادل ہما رے د یس کا فرما نرو ا نہیں 
دردِ فراقِ یار سے ہے موت خو بتر
گھٹ گھٹ کے ایسے جینے میں کو ئی مزہ نہیں 
پر وا نہ شمّع دیکھتے ہی کیوں نہ ہو نثار
یوسفؔ ! نمازِ عشق کی ہو تی قضا نہیں 

٭
اے چمن والو ! چمن ہو نے کو یہ بر باد ہے 
باغباں کے رو پ میں دیکھا گیا صیّاد ہے 
جب کبھی میں عزمِ سفرِ راہِ حق کر تا ہوں تو
مجھ پہ آ پڑتی اچانک ناگہاں افتاد ہے 
آد میّت چھوڑ کے خود غرض آدم ہو گیا
آدمی سے اس لیے پیکار آدم زاد ہے 
عشق کی پر وا ز کی دیکھی بلندی ، الا ماں !
قید میں رہ کے یہ پنچھی ہر طرح آزاد ہے 
کیا کروں تعمیر میں اس گھر کے او پر منزلیں 
جس کی دیواروں کے نیچے ریت کی بنیاد ہے 
جیتتا ہے کون دیکھیں کشمکشِ عشق میں 
میں بھی ہوں ہشیار اور وہ بھی بڑا استاد ہے 
داستانِ درد یوسف ؔ ! تو سنا تا ہے کنہیں ؟
ان کے سینے میں دلِ انساں نہیں فو لاد ہے 


٭
جب کبھی مشکل سے میں لگتا ہوں اس کو بھولنے 
لوگ آ جا تے ہیں مجھ سے حال اسکا پو چھنے 
کہہ دیا تھا سب طبیبوں نے مریضِ لا دوا
زخمِ ہجرِ یار پر مر ہم لگایا وقت نے 
زندگی میں تو نہ آیا مجھ سے ملنے وہ کبھی
مر گیا تو پھر وہ آیا شکل میری دیکھنے 
وہ اگر چاہتا بچا سکتا تھا میری زندگی
ناخد ا نے خود مجھے قصداً د یا ہے ڈوبنے 
اس قدر دہشت ہے طا ری گلستاں میں ہر طرف
آشیانوں میں بھی اب طائر لگے ہیں پھڑکنے 
حا کمانِ وقت کے دعوے ہیں پانی پر محل
چور کو بھی آج تک پکڑا کبھی ہے چور نے ؟
جس جگہ یوسف ؔ کو پا ؤ کاٹ دو اس کی زباں 
کر دیا پر وا نہ جا ری ہے ا میرِ شہر نے 




بھولُو



ہم لوگ بہت ہی بھو لے تھے 
ہم لوگ بہت ہی بھولے تھے 
ہم حق کی باتیں کر تے تھے 
باطل کو باطل کہتے تھے 
ہم حق کی بلندی کی خاطر باطل سے جا ٹکراتے تھے 
ہم دنیا سے سب ظلم و ستم پل بھر میں مٹانا چاہتے تھے 
انصاف دکھانا چاہتے تھے 
ہم قول و فعل میں مخلص تھے 
ہم شب کو اٹھ اٹھ کر اکثر افلاک سے شکوہ کرتے تھے 
اور پہروں رویا کرتے تھے 
ہم اپنے مقصد کی خاطر جاں دینے پر تل جاتے تھے 
جاں لینے پر تل جاتے تھے 
ہم کچّی عمر کے لڑکوں میں کچھ زیادہ ہی جوشیلے تھے 
ہم لوگ بہت ہی بھولے تھے ، ہم لوگ بہت ہی بھولے تھے 
اک کیف کا عالم طاری تھا 
اس عالم میں ۔ ۔ ۔ کتنی صدیاں۔ ۔ ۔ بیتیں ہم کو معلوم نہیں 
ہاں اتنا ہم کو یاد ہے بس 
طوفان آئے ۔ ۔ ۔ لاوے ابلے ۔ ۔ ۔ 
اور زلزلوں نے ہمیں آ گھیرا 
ہم وقت کی شاگردی میں اک عرصہ تک محوِ گرداں رہے 
پھر ہم پہ وقت کا راز کھلا ۔ ۔ ۔ 
ہم حق پر تھے ۔ ۔ ۔ ہم خود حق تھے ۔ ۔ ۔ 
ہم لیکن جاہلِ مطلق تھے 
ہم ناممکن کو بن حکمت ممکن میں بدلنا چاہتے تھے 
ہم معجزہ کوئی چاہتے تھے۔ ۔ ۔ 
ہم ٹھوس حقائق سے نا واقف جذبوں کے سودائی تھے 
ہم بھٹکے ہوئے صحرائی تھے ۔ ۔ ۔ 
ہم کو لگنے والے پتھر سب زہر بھرے نوکیلے تھے 
ہم لوگ بہت ہی بھولے تھے، ہم لوگ بہت ہی بھولے تھے 
یہ دنیا ایسا گھوڑا ہے 
کہ جس پہ سواری کی خاطر طاقتور بننا پڑتا ہے 
اک قادر نے اسے خلق کیا 
اور فطرت کا پابند کیا
قانونِ قدرت ہی حق ہے 
او بھولے ! یہ ہی سب کچھ ہے 
او بھولے !۔ ۔ ۔ یہ ہی ۔ ۔ ۔ سب کچھ ہے 


٭
پھولوں کے پسِ پردہ کوئی پردہ نشیں ہے 
چلمن کی لئے آڑ کوئی بیٹھا حسیں ہے 
گھر اس کا نہ مسجد ہے ، نہ مندر ، نہ کلیسا
وہ ذ ات کسی ٹوٹے ہوئے دل میں مکیں ہے 
چھیڑو نہ کہ میں ان سے ہوں اب محوِ تکلّم
اس وقت مرے پاؤں تلے عرشِ بریں ہے 
تقدیر کا بندہ نہیں میں بندۂ حر ہوں 
ا فلاک کا ہر تارہ مرے زیرِ نگیں ہے 
تجھ کو تختِ عرشِ معلّٰی ہو مبارک !
میرے لئے یہ جھونپڑی فردوسِ بریں ہے 
میں اپنی جبلّت سے ہوں ہمدوشِ ثریّا
لیکن میری دنیا ، میرا مسکن یہ زمیں ہے 
گھوما نہ جہاں میں کرو اغیار کے ہمراہ
ادیانِ محبت میں روا شرک نہیں ہے 
کیوں حسن پرستی کو گناہ کہتے ہو یوسفؔ!
اپنا تو خدا بھی ہے وہ جو سب سے حسیں ہے 


٭
ساغر بھرو شراب سے ، کھیلو شباب سے 
راہِ حیات پر چلو بچ کے سراب سے 
نسبت ترے بدن سے ہے وہ میری روح کو
جو نورِ ماہتاب کو ہے آفتاب سے 
یہ کہکشاں ، یہ آسماں ، یہ محفلِ جہاں 
گردش میں کائنات ہے تیرے عتاب سے 
مجنوں بغیر لیلیٰ کے ہر دور میں مرے !
مضمون یہ نکال دو الفت کے باب سے 
انسان کا مطالعہ بھی کر لیا کریں 
اتنی بھی دوستی نہیں اچھی کتاب سے 
جس سے ہمارے گھر کا اندھیرا نہ چھٹ سکا
کیا فائدہ ہو ا ہمیں اس انقلاب سے 
اک آن ہے حقیقتِ زندگی کا فلسفہ
موجِ ہوا نے راز یہ پایا حباب سے 
رہتا ہے کیوں اداس وہ زندگی میں صبح و شام
ملتا ہے جو بھی یوسفِؔ خا نہ خراب سے 


٭
جب وہ پیما نہ بڑھائے تو طلب اور بڑھے 
آنکھ سے آنکھ ملائے تو نشہ اور چڑھے 
دسترس میں تو وہ ہر وقت ہی رہتا ہے مگر
بات تو تب ہے اگر تھوڑا سا وہ اور بڑھے 
رازداریِ ملاقات تو رکھّی تھی بہت
میرے شانوں پہ لگے بال تر ے بول پڑے 
کس میں ہمّت ہے کہ جھٹلائے اسے محفل میں 
مان جاتے ہیں وہاں سب وہ اگر ضد پہ اڑے 
جن کی نظروں میں محبت ہے خدا کی مانند
با ادب محفلِ محبوب میں رہتے ہیں کھڑے 
جو شب و روز رہے حسن کے منظورِ نظر
منزلِ عشق سے وہ جھولیاں بھر بھر کے مڑے 
غالبؔ و میرؔ کے دیوان پڑھے ہوں جس نے 
اس کو چاہیے کہ وہ یوسف ؔ کا بھی دیوان پڑھے 


٭
ایک صورت مجھے خوابوں میں بھی تڑپاتی ہے 
جتنا میں اس کو بھلاتا ہوں وہ یاد آ تی ہے 
زندگی تیری عطاؤں کے تحائف لے کر
میری دہلیز پہ آ کر مجھے بہکا تی ہے 
چاند کی چاندنی پیکر سے جھلکتا تیرا
دودھیا رنگِ بدن دیکھ کے شرماتی ہے 
سب سے بچ کر تیری بے باک نظر محفل میں 
اپنی جانب مجھے آہستہ سے سرکاتی ہے 
راگ ایجاد نئے کرتے ہیں مرغانِ چمن
جب کلی اپنا بدن باغ میں مسکاتی ہے 
میں غبی ذہن ہوں ، وعظوں کا نہیں مجھ پہ اثر
تجربہ کر کے مجھے بات سمجھ آتی ہے 
ظلمتِ شب نے مجھے ایسا ڈرایا یوسف ؔ!
روشنی میں بھی طبیعت مری گھبراتی ہے 


٭
اگر رقیب نہ ہو تا مرے فسانے میں 
سمجھتا کون مرا حالِ دل زمانے میں 
ہماری آنکھ میں ہے موتیوں کا سر مایہ
بڑے ہیں گوہرِ شب تاب اس خزانے میں 
غضب ہے مان لیا سب نے ان کو پروانے 
جو اپنی شمّع کو مصروف ہیں بجھانے میں 
مجھے کسو ٹی پہ پرکھو ہزار بار مگر
شباب کو نہ کرو ضائع آ زمانے میں 
ذرا سی دیر میں اس نے بھلا دیا مجھ کو
مجھے زمانہ لگے گا اسے بھلانے میں 
فلک نے پھونکا ہے بلبل کا آشیاں بخدا !
کسی کا ہاتھ نہیں بجلیاں گرانے میں 
یہ کس کی گود میں سر رکھ کے سو گیا یوسفؔ!
اب ایک عمر لگے گی اسے جگا نے میں 


٭
کیا ہوا وہ وفا شعار نہیں 
پیار کرتا ہوں کارو بار نہیں 
عشق میں وہ مقام آ پہنچا
بعد جس کے رہِ فرار نہیں 
میں تو بے کل ہوں اس کی الفت میں 
کیوں اسے بھی ذرا قرار نہیں 
رازِ دل سب سے میں چھپاتا ہوں 
اپنے اوپر بھی اعتبار نہیں 
میں ہوں بیمارِ عشقِ جانا ناں 
کوئی میرا تیمار دار نہیں 
مجھ پہ تنقید کر نہ اے ناصح !
مجھ کو اپنے پہ اختیار نہیں 
کس کی خاطر کروں میں ترک شراب
تیری آنکھوں میں وہ خمار نہیں 
پنجرۂ روح جلا دے جو یوسفؔ!
تیری آ تش میں وہ شرار نہیں 


٭
اسکے فیضِ عام سے ہر اک تونگّر ہو گیا
اس نے جس کو چاہا ، قسمت کا سکندر ہو گیا
چھٹ گئیں تاریکیاں میرے حریمِ ذات کی
اس کی نظروں سے مرا انگ انگ منو ّر ہو گیا
اس کے ہاتھوں میں ہوئے پتھّر بھی گوہر دفعتاً
اس کی محفل میں حسیں آ کے حسیں تر ہو گیا
مل گیا ہے اختیار اس کو قضا و قدر پر
اس نے جو بولا وہی فو راً مقدّر ہو گیا
محفلِ انجم میں گرما گرم ہے یہ گفتگو
جو کبھی قطرہ نہ تھا کیسے سمندر ہو گیا
قافلے والو ! کرو اپنی حفاظت آپ اب
کل تلک جو راہزن تھا آج رہبر ہو گیا
ہر قدم پر زندگی کو موت کا ہے سامنا
اب عوام ا لنّاس کا جینا بھی دوبھر ہو گیا
ہر کوئی موزوں طبع ہو تا ہے اس کے سامنے 
جس نے بھی یوسفؔ! اسے دیکھا سخنور ہو گیا


٭
ترا بحرِ کرم اب بھی مجھے سیراب کرتا ہے 
مرے دل کے چمن کی سر زمیں شاداب کرتا ہے 
ترا سورج بدن اپنی نگاہوں کی شعاعوں سے 
مرے بے نور ذہن و جسم کو مہتاب کر تا ہے 
فلک پر قدسیوں کو رشک آ تا ہے بہت جب وہ
حسینوں میں کھڑے ہو کر مجھے آ داب کرتا ہے 
اسی کے نام کا ہو تا ہے چرچا حور و غلماں میں 
شہیدانِ محبت میں رقم جو باب کرتا ہے 
کسی کروٹ نہ کل آئے ، اٹھوں گر تو جی گھبرائے 
میں سو جاؤں تو وہ سپنوں میں بھی بے تاب کرتا ہے 
شبِ خلوت میں گل رو کا عجب اندازِ استغنا
مرے دہکے ہوئے جذبات کو برفاب کرتا ہے
مجھے ڈ بکی نہیں دیتا کبھی وہ اتھلے پانی میں 
ہمیشہ کھینچ کے منجدھار میں غر قاب کرتا ہے 
کوئی اس کا سکوں بھی لوٹ لے جائے کبھی یوسفؔ!
مرے دل کے شبستانوں کو جو بے خواب کرتا ہے 


٭
ہماری راہ میں یوں تو بہت قمر آئے 
مگر نشان نہ منزل کے کچھ نظر آئے 
نہ جانے کس پہ ہوئی بارشِ کرم ہو گی
دھنک کے رنگ ترے گال پر بکھر آئے 
ابھی تو آگ کے دریا میں ڈوبنا ہو گا
ابھی سے آنکھ میں آ نسو تمہاری بھر آئے 
مرے رقیب ! ذرا مجھ کو بھی بتا دینا
تمہیں جو خواب میں بھی اس کی کچھ خبر آئے 
سیاہیِ شبِ فرقت سے ہے اور دل خائف
بدل دے قسمتِ انساں جو وہ سحر آئے 
تمام زندگی جس کی بسر کی چھاؤں میں 
ستم ظریف وہی کاٹنے شجر آئے 
انہیں بٹھائیں کہاں ؟ اور کھلائیں کیا ؟ یوسفؔ!
وہ آج خود ہمیں ملنے ہمارے گھر آئے 


مرے دل!

مرے دل! مان جا اب بھی
مرے دل! مان جا اب بھی
اندھیر ا بڑھ گیا حد سے 
نکل آ کنجِ خلوت سے ،جہادِ عزم و ہمّت کر
شبِ تار یک کی قاتل طوالت سے نہ ہر گز ڈر
یہ نا ممکن ہے ہم سب چھوڑ کر خاموش ہو جائیں 
ہم ا پنی مقصدیت بھول کر مایوس ہو جائیں 
ز مینِ پاک کو اندھیر نگری میں بدلنے دوں 
یہ سب ہم سے نہیں ہو گا 
یہ سب ہم سے نہیں ہو گا۔ ۔ ۔ 
ا جا لے قید ہیں صد یوں سے ظلمت کے شکنجے میں 
ہمیں تاریکیوں سے عزم کا پنجہ لڑا نا ہے 
ہمیں ہر طور جرمِ ضعف سے چھٹکا را پا نا ہے 
ہمیں روشن جبیں چہروں کو ا پنا سر بنا نا ہے 
مینارِ رہ پہ اپنے حصّے کی شمّع جلانا ہے 
ہمیں شمّع جلانا ہے 
ہمیں شمّع جلانا ہے۔ ۔ ۔ 
نظامِ بزمِ ہستی میں بہت کم ایسا ہوتا ہے 
خدا کے حکم سے گز را ہوا کل لوٹ آ تا ہے 
ہمیں تقدیر لے آ ئی ہے پھر اس موڑ پہ آ خر
جہاں اک فیصلہ کن مر حلہ در پیش ہے ہم کو
ہمیں اس مرحلے سے کا میا بی سے گزر نا ہے 
ہمیں کچھ کر گزرنا ہے 
ہمیں کچھ کر گزرنا ہے ۔ ۔ ۔ 
ستا رہ لوٹ آئے گا پلٹ آئے گا سو رج بھی
ز ما نہ سر جھکا دے گا تری دہلیز پہ آ کر
خدا خود کر سیِ تقدیر پہ تجھ کو بٹھا دے گا 
ہزاروں سال کا منظر بدل جائے گا لمحوں میں 
مری راہِ عزیمت پر
ا گر بن جائے تو ساتھی
مرے دل! مان جا اب بھی
مرے دل! مان جا اب بھی


٭
خزاں میں پھول جو بلبل کا ہمنشیں ہو گا
وفا کی بزم میں اس سا حسیں نہیں ہو گا
ڈھلک چکا ہے بہاروں کا حسن گلشن میں 
مگر تمہارا بدن اب بھی مر مریں ہو گا
مجھے خبر نہ تھی تیری جدائی سے پہلے 
ترا خیال بھی تیری طرح حسیں ہو گا 
نہیں نہیں کسی مہتاب کا یہ نور نہیں 
وہ آ رہا شبِ ظلمت میں مہ جبیں ہو گا 
دلِ نحیف پہ آ سیب کا ہے اک سایہ
کوئی حسین یہاں کس طرح مکیں ہو گا
میں اس کا نام نہ لیتا بوقتِ مرگ کبھی
اگر میں جانتا پہلے وہ چیں بچیں ہو گا
یہ انقلاب بھی اک روز آئے گا یوسفؔ !
جو آسمانِ جہاں پر ہے بر زمیں ہو گا

٭
رات دن ہو تی ہیں جب بارشیں بر سا توں میں 
لطف بڑھ جا تا ہے کچھ اور ملا قا توں میں 
کس طرح بھو لیں وہ دولت کدۂ جا نا ناں 
ہفت ا قلیم ملی جن کو عنایاتوں میں 
چاند بادل کے ہے نرغے میں اگر چہ لیکن
روشنی آئے گی ہر طور مری را توں میں 
شہر میں ذوق ہے غازوں کا مرہونِ منّت
حسنِ فطرت کا مزہ پایا مضافاتوں میں 
پھونک ڈالوں نہ کسی روز میں یہ ارض و سما
ایک لاوا سا ابلتا ہے خیالاتوں میں 
جھونپڑی والوں پہ قدرت کے انعامات نہ پوچھ
کیا خبر ان کو جو ر ہتے ہیں محلّاتوں میں 
ہم نے دیکھی ہے تو کل میں خدا کی صورت 
بخدا کچھ نہیں ر کھا ہے شکایاتوں میں 
رائیگاں گز ری جوانی ہے بڑھا پا سر پر
اور ضائع نہ کرو وقت خرافاتوں میں 
کس طرح اس کو بھلا دوں میں اچانک یوسفؔ !
جس نے ر کھا ہے مجھے یاد مناجاتوں میں 

٭
وہ ہم کو دیکھ کے جب مسکرانے لگتے ہیں 
ستارے جسم و جاں کے جھلملانے لگتے ہیں 
کسی کی یاد بدن گدگدانے لگتی ہے 
ہم اپنے آپ کو جب بھی سلانے لگتے ہیں 
فضائیں جھومنے لگتی ہیں گلشنِ دل کی
وہ اپنی آنکھ کو جونہی اٹھانے لگتے ہیں 
ہم ایک دوسرے سے متفق ہیں ہر اک پل
وہ بات کرتے ہیں ہم سر ہلا نے لگتے ہیں 
انہیں ناراض نہ کرنا کبھی خدا کے لئے 
انہیں منا نے میں لاکھوں زمانے لگتے ہیں 
ہوا وہ پیڑ ہی جڑ سے اکھاڑ دیتی ہے 
ہم اپنا آشیاں جس پر بنانے لگتے ہیں 
کیوں اس کی آنکھ بھر آ تی ہے ایک دم یوسفؔ!
ہم اپنی داستاں جس کو سنانے لگتے ہیں 


٭
قابض نہ صرف ہے وہ فقط میری جان پر
حاصل ہے دسترس اسے سارے جہان پر

جب سے اسے پتہ چلا مرتا ہوں اس پہ میں 
تب سے ہے وہ سوار زمان و مکان پر

اہلِ زمیں سے اس کے روابط ہیں منقطع
اس کا دماغ آجکل ہے آسمان پر

رک جاؤ خود بھی اور نہ بڑھنے مجھے بھی دو
اب حرف آ رہا ہے ہمارے ایمان پر

بڑھ کر اسے ہواؤں نے مسمار کر دیا
میں چاند دیکھنے چڑھا تھا جس مکان پر

لگتا ہے تان کر بھنویں وہ گھورتا ہوا
صیّاد جس کا تیر چڑھا ہو کمان پر

واعظ ! یہ بزمِ عشق ہے قسمیں اٹھاؤ مت !
چلتا ہے کاروبار یہاں سب زبان پر

اس دور میں کوئی دے کسی کو امان کیا
تلوار چل رہی ہے یہاں خود میان پر

اترے ہی تھے کہ بھیڑیوں نے آ لیا ہمیں 
محفوظ کس قدر تھے ہم اپنی مچان پر

یوسفؔ! تم اپنے سر پہ کفن باندھ کر رکھو
کس وقت جانے کھیلنا پڑ جائے جان پر


٭
اتنی کنجوسی سے لو کام نہ روزینے میں 
دولتِ حسن بہت ہے ترے گنجینے میں 
آہ! یہ سرخ دہکتے ہوئے یاقوت سے لب
آگ بھڑکاتے ہیں ہر وقت مرے سینے میں 
توڑ دے ساقی صراحی وہ نہیں ہے اس میں 
جو مزہ پا یا تری آنکھ کی مے پینے میں 
کس نے دیکھا ہے بیک وقت سراپا اس کا
ا۔ ۔ ۔ ۔ ۔ ۔ ۔ف ! ا ٹک جا تی ہے ہر بار نظر زینے میں 
زخمِ دل بھول کے بھی اس کو د کھا نہ ہر گز
ہا تھ بالکل نہ بٹائے جو اسے سینے میں 
د ستِ غیبی ! نہ مرے ر نگ میں بھنگ ڈالو تم 
لطف آنے ہے لگا اب ہی ذرا جینے میں 
آ ؤ ! ر نجش کو کریں د فن نیا عہد کریں 
ہفت ا قلیم رکھی کو نسی ہے کینے میں 
تو نے دعویٰ محبت تو دیا کر یوسفؔ!
ا پنی صورت بھی کبھی دیکھی ہے آئینے میں 


٭
میں ا سے بھیج تو دوں عشق کا پیغام ا بھی
اس کو آنے دو ذرا اور لبِ بام ا بھی
قد سیو ! آج چراغاں کرو ! نا چو ! گا ؤ !
عشق اور حسن کا ہو نے کو ہے ادغام ا بھی
جس کی طرّاری کی تھی دھوم مچی گلشن میں 
آ گیا ہے وہ پرندہ بھی تہِ دام ا بھی
دیکھ کر راہ میں طوفان پلٹ آیا وہ
میرے ہمراہ چلا ہی تھا جو دو گام ا بھی
ترکِ الفت میں بڑی بات ہے اس وقت تلک
ان کے دل میں ہے ہما رے لئے ا کرام ا بھی
چھوڑ دو ! جا نے دو ! اب رو کو نہ ہر گز مجھ کو!
کیا یہاں لگنا کو ئی باقی ہے ا لزام ا بھی
پھر کبھی آ نا نکیر ین ! نہ اب تنگ کرو !
ہم تھکے ماندے ہیں کر لیں ذرا آرام ا بھی
بات کر نے کا سلیقہ نہیں تجھ کو یوسفؔ!
تیرے ا فکارِ پریشاں ہیں ذرا خام ا بھی


٭
حسن وا لوں میں وہ یوں محوِ سفر لگتا ہے 
جیسے گر دوں پہ ستاروں میں قمر لگتا ہے 
جس کو چھو تا ہے وہ چڑھ جا تی ہے قیمت اس کی
اس کے ہاتھوں میں تو کنکر بھی گہر لگتا ہے 
ساری د نیا کے ہے عشّاق کا منظورِ نظر
اس کے آنگن میں جو بیری پہ ثمر لگتا ہے 
جا نے کیا جا دو کیا تو نے ز ما نے بھر پر
جس کو دیکھو وہ ترے زیرِ سحر لگتا ہے 
جل چکا جسم مگر آنچ ہے باقی اب تک
را کھ میں کو ئی مرے دل کا شرر لگتا ہے 
میرے و یرانٔہ دل میں وہ مثالِ جگنو
ظلمتِ شب میں ستارۂ سحر لگتا ہے 
آسمانوں سے بھی اوپر ہے ر سا ئی اس کی
دیکھنے میں جو تمہیں خاک بسر لگتا ہے 
مجھ کو ہر وقت میسّر ہے حضوری یوسفؔ!
جس طرف آنکھ اٹھا ؤں وہ ادھر لگتا ہے 


٭
ملا ؤ آنکھ نہ ہر گز پری جما لوں سے 
تمہارا سا منا ہو جائے گا بھو نچا لوں سے 
ملا ہے جب سے مجھے خوش خصال پیکر وہ
نجات پا گیا ہوں ماسوا خیالوں سے 
بھنوؤں کو تان کے نظروں کی پوری قوّت سے 
چلائے تیر جو اس نے ر کے نہ ڈھا لوں سے 
مجھے وہ دیکھتے ہی رہ بدل گئے فوراً
میں جن کا انتظار کر رہا تھا سا لوں سے 
’’کفن بغیر کسے دفن کر کے لوٹ چلے ‘‘ 
کسی نے روک کے پو چھا نہ جانے والوں سے 
ز بان کاٹ کے چپ تو کر ا دیا ہم کو 
بچو گے کیسے نکیر ین کے سوا لوں سے ؟
بوقتِ و صل بھی وہ جاں کنی میں ہو تے ہیں 
جنہیں ہو وا سطہ ملّا کی قیل و قالوں سے 
ہوا ہے حکم کہ سو لی چڑھا دو یوسفؔ کو
شگاف ڈل گئے گر دوں میں اس کے نا لوں سے 


٭
دیکھ کر آنکھوں سے احوال تری ہستی کے 
ہوش کھو بیٹھے ہیں سب لوگ مری بستی کے 
مجھ کو ہر وقت تری ذات میں گم رکھتے ہیں 
تیرے ا حسان وہ سب عالمِ سر مستی کے 
کون کہتا ہے ستاروں کا ہے ملنا مشکل
ہم نے خود آپ شگن دیکھے ہیں خوش بختی کے 
آج تک کرتا ہوں محسوس میں ان کی خوشبو
تم نے جو پھول دئیے تھے مجھے تندرستی کے 
باغباں قتل ہوا قید میں طیّور ہیں سب
کٹ ہی جائیں گے چمن وا لوں کے دن سختی کے 
کس میں ہمّت ہے نظر بد کو ئی ڈالے بڑھ کر
جا گتے رہتے ہیں شاہین مری دھرتی کے 
مجھ کو طوفان کی شدّت سے نہیں ڈر یوسفؔ!
نا خدا ہی کی نیت ٹھیک نہیں کشتی کے 


٭
عشّاق کے ہاں زندگی کا اک اصول ہے 
محبوب کی نظر کے سوا سب فضول ہے 
با دل کا ہا تھ تھام کے اڑتا ہوں رات دن
یہ آسمان شوق کے پاؤں کی دھول ہے 
قدموں پہ ٹوٹ ٹوٹ کے تا رے گریں جہاں 
ان کو مقامِ عشق فقط وہ قبول ہے 
جب سے ہوا ہے حسن سے عاشق کا سا منا
نظروں کی بجلیوں کا بدن پہ نزول ہے 
بھنوروں نے د ھمکیاں دی ہیں شا خِ گلاب کو
گلشن میں اب پو لیس کے پہرے میں پھول ہے 
ا مسال لوگ پیاس سے مر نے لگے ہیں کیوں ؟
کیوں گھر کے آنگنوں میں بھی ا گتا ببول ہے ؟
میں اپنے فن کے سا تھ جیوں گا ا بد تلک
مر جا ؤں گا میں جلد ز ما نے کی بھول ہے 
یوسفؔ ! چھڑک نہ ز خمِ د لِ زار پر نمک 
پہلے ہی آج ا پنی طبیعت ملول ہے 
۳۸
ہم نے چرا غِ ذات لہو سے جلائے ہیں 
منزل نے تب کہیں ہمیں جلوے کرائے ہیں 
بے ہوش ہو کے گر پڑے ہیں جن و ا نس سب 
محفل میں جونہی د فعتاً وہ مسکرائے ہیں 
مل جائے بزمِ حسن میں تا کہ ذرا سی جا
ہم نے تمام شہر کے نخرے اٹھائے ہیں 
ہے کون جو تمہاری اداسی کا ہے سبب ؟
کس نے تمہاری آنکھ سے کا جل چرائے ہیں ؟
بارات اس کی لٹ گئی ہے درمیانِ شہر
جس نے یہاں جبین پہ سہرے سجائے ہیں 
تنہا کھڑا ہوں بھیڑیوں کے در میان میں 
ا پنے تو سا رے اٹھ گئے جو ہیں پرائے ہیں 
یوسفؔ ! سہار ا دیتا ر ہا ہے کسی کا ہا تھ
راہِ و فا پہ جو نہی قدم ڈگمگائے ہیں 


٭
ا یسے افکار جو نا یاب ہوا کر تے ہیں 
دل کی گہرا ئی میں بے تاب ہوا کر تے ہیں 
فطرتِ عشق میں خاموش سمندر کی طرح
تند طوفان تہِ آب ہوا کرتے ہیں 
حسن وا لوں کی ہیں چلمن میں وہ جلوے جن سے 
صرف عشّاق ہی سیراب ہوا کر تے ہیں 
دیکھ کر ان کو جھکا لیتے ہیں سو رج نظریں 
سر نگوں شرم سے مہتاب ہوا کر تے ہیں 
شعبٔہ عشق و محبت کی کتب میں اکثر
تشنہ عنواں بھی کچھ ابواب ہوا کر تے ہیں 
بحرِ بے کل میں ہی ہو تی نہیں ہے طغیانی
 ’’خشک آنکھوں میں بھی سیلاب ہوا کر تے ہیں ‘‘
میری لغزش سے کرو صرفِ نظر اہلِ جہاں !
ہر بہکنے کے کچھ ا سباب ہوا کر تے ہیں 
دو ستوں سے نہ فقط دو ستی ر کھّو یوسفؔ !
دشمنوں میں بھی تو ا حباب ہوا کر تے ہیں 

٭
صنم ! تم نے قدم بھر کی رفاقت کس لئے کی تھی؟
نگاہِ ناز سے ہم پر عنایت کس لئے کی تھی؟
سکھا کے کائناتِ جسم و روح کی معرفت تم نے 
ہمیں خاموش رہنے کی ہدایت کس لئے کی تھی؟
مریضِ عشق کی چا رہ گری کرنی نہیں تھی گر
تو پھر جانِ جہاں ! اس کی عیادت کس لئے کی تھی؟
جہاں میں یونہی ہونا تھا ذلیل و خوار تو اے دل!
انا کی اس کے ہی آ گے حفاظت کس لئے کی تھی؟
ارے ناداں ! زمانے سے یونہی ڈرنا تھا گر تم نے 
کسی سے پیار کرنے کی جسارت کس لئے کی تھی؟
ہمیں معلوم تھا پہلے ہی وہ مانیں گے نہ ہر گز
کسی کو کیا کہیں منّت سماجت کس لئے کی تھی؟
انہیں عاشق بدلنے کی تھی عادت نوجوانی سے 
نہ جانے ہم نے ہی ان پر قناعت کس لئے کی تھی؟
امیرِ کارواں نے سب مسافر چھوڑ کر آ خر
ہماری ہی امانت میں خیانت کس لئے کی تھی؟
نہیں تھا اختلاطِ جسم و جاں باہم اگر یوسف ؔ!
بتا ! لمحاتِ خلوت میں طوالت کس لئے کی تھی؟
٭
وہ بھی بہت حسین تھا میں بھی جوان تھا
ہر پل ہماری گھات میں سارا جہان تھا
دنیا کے واسطے تھا عجوبۂ روزگار
لیکن ہمارے واسطے وہ ارمغان تھا
ہمراہ کس کی یاد تھی سیّاحِ حسن کے 
سارا جہان چھان کے بھی بے تکان تھا
ہم ہی تمام عمر رہے اس سے بدگماں 
لیکن ہمارے بارے میں وہ خوش گمان تھا
مغرب کی بات مانتا مشرق کو پوجتا
دونوں تھے انتہاؤں پہ حق درمیان تھا
چاروں طرف سے دشمنوں نے دھر لیا مجھے 
وحشی بنا میں بھیڑیوں کے درمیان تھا
ہم اپنے ہی چمن میں ہوئے قتل اس لئے 
کیونکہ ہماری گھات میں خود باغبان تھا
کیا ہو گیا گر آ گئے دھرتی کے ہم تلے 
اک دن ہمارے پاؤں تلے آسمان تھا
قسمت میں جس کی لکھا تھا وہ چاند سا حسیں 
یوسفؔ ! وہ خوش نصیب بہت بھاگوان تھا

٭
منزل کا کچھ پتہ ہے نہ رہ میں د رخت ہے 
ہے لو ٹنا تو لوٹ جا ؤ اب بھی وقت ہے 
کہنے کو ان سے پیار ہے ہم کو بہت مگر
جس کا نہیں ہے نام کو ئی ا یسا ربط ہے 
تنہا ئی میں گداز بدن ، نرم خو ہے وہ
محفل میں بس ذ را سا طبیعت کا سخت ہے 
ملنے ہمیں وہ آ پ خود آ تے ہیں آج کل
اڑتے ہیں ہم ہواؤں میں ز وروں پہ بخت ہے 
دیدارِ حسنِ یار کے د ریا میں ڈوب کر
اوقاتِ ظرف میں رہے کس میں یہ ضبط ہے 
ممکن ہے کچھ بھی معرکۂ حسن و عشق میں 
انجامِ رزمِ عاشقی تختہ یا تخت ہے 
یوسفؔ ! ہمیشہ سر پہ کفن باندھ کر ر کھو
جاں دینا راہِ عشق میں معمولی شرط ہے 


٭
میری نظروں کی کسی سے نہ شکایات کر و
میں ہوں حا ضر ، لو یہ بے باق حسا بات کر و
آنکھ سے آنکھ ملا کر بھری محفل میں صنم !
جو فر شتے بھی نہ سمجھیں وہ ا شا رات کر و
بعد عرصہ کے ملے ہو تو سمٹ کر نہ ملو
آ ؤ ! اور کھل کے دیوانے سے ملاقات کرو
چھوڑ آیا ہوں میں جن جن کو تمہاری خاطر
ان سے بے گا نہ کریں جو وہ عنایات کر و
آج تقدیر ہمیں لے ہی قریب آئی اگر
بھول کر بھی نہ جو بھو لے یوں بسر رات کرو
جس کی بنیاد میں شا مل ہو حقیقت کا لہو
بس محبت کے وہ تعمیر محلّات کرو
شعر سے بھر تا نہیں پیٹ کا دوزخ یوسفؔ !
جن سے خوشحال چمن ہو وہ ایجادات کرو


٭
مریضِ عشق کی آ ہوں میں کب ہو گا ا ثر پیدا
دلِ تفتہ کی خاکستر میں کب ہو گا شرر پیدا
ہمیشہ سود مند اشیا ء ہی ر کھتی ہیں و جود ا پنا
شجر وہ کیا کہ جس سے ہو نہ سا یہ و ثمر پیدا
ضرورت ہے کسی ا نسانِ کا مل کی ز ما نے کو
تنِ علم و عمل میں جو کرے قلب و جگر پیدا
مقاصد اور و سائل لازم و ملزوم ہیں ہمدم !
منا زل خود بخود کر تی نہیں راہِ سفر پیدا
کر شما تی حقیقت دیکھ لی تہذیبِ مغرب کی
جہاں بھر میں پسر اب ہو ر ہے ہیں بے پدر پیدا
خراب و خستہ حال و نار سا ہے کشتیِ ملّت
ہوا نہ ایک مدت سے کو ئی مردِ ہنر پیدا
محبت ہو گئی ر سوا ز ما نے بھر میں اب یوسفؔ!
ہوئے ہیں جب سے کذّابِ محبت در بدر پیدا


٭
ہل نہ جائیں قصر میرے نعرۂِ تکبیر سے 
باندھ کر رکھی گئی میری زباں زنجیر سے 
اس نگارستان کا انجام ہے بالکل عیاں 
رنگ خود ہوں جنگ آ مادہ جہاں تصویر سے 
وقت کی آواز پر لبّیک کہہ دو ! ظالمو !
ٹل سکی تقدیر نہ ہر گز کبھی تدبیر سے 
آفتابِ انقلابِ مصطفٰی ہو گا طلوع
دور ہو جائیں گی سب تاریکیاں تنویر سے 
ٹکڑے ٹکڑے ہو گیا ہے دین اس سے واعظو!
چھوڑ دو اب کھیلنا تم فتوٰیٔ تکفیر سے 
دشمنوں نے کر دیا مجھ کو نہتّا ہے تو کیا
کام کرتا ہے سوا میرا قلم شمشیر سے 
پا چکے جب گوہرِ مقصود تو ثابت ہوا
خواب یوسفؔ! تھا حسیں تر خواب کی تعبیر سے 

٭
نہ پو چھ مجھ سے حقیقت مرے فسا نے کی
ڈسیں گی تلخیاں تم کو بہت ز ما نے کی 
چلو چلیں انہیں خود ہی منائیں ہم جا کر
ا نہیں پڑی ہے بھلا کیا ہمیں منا نے کی
کیا ہے پیار تو اس کا بھرم بھی ر کھ جا ناں !
نہیں ہے در میاں میں شے یہ بھول جا نے کی
نہ جا نے کیوں میں ا ٹھا تا ہوں سر پہ ا تنا وزن
جو میرے جسم میں طاقت نہیں ا ٹھا نے کی
وہ کاٹ پائیں گے کیسے یہ قیدِ تنہا ئی
جنہیں ہے روز کی خو محفلیں جما نے کی
کسی کو تنکا بھی لے کر نہ جا نے دیں گے ہم
ہمیں عزیز ہے ہر چیز آشیا نے کی
میں مر گیا تو ہوا کیا اسے یقیں تو ہوا
ا سے تمنا ّ تھی عاشق کو آز ما نے کی
زوال آشنا ہو گا سماج وہ آ خر
جسے نہ فکر ہو بیٹی کا گھر بسا نے کی
تڑپ تڑپ کے سرِ راہ مر گیا یوسف ؔ!
کسی بھی شخص نے کو شش نہ کی بچا نے کی

٭
منتظر ہیں دلِ عشّاق رفاقت کیلئے 
کس پہ پڑتی ہے نظر اس کی عنایت کیلئے 
اس کی نظروں سے ملیں نظریں تو میں بھول گیا
سا را مضمون جو از بر تھا شکایت کیلئے 
کر تفاسیرِ محبت نہ سرِ بزم بیاں 
بس اشارہ ہے بہت اہلِ فرا ست کیلئے 
آ سماں والے بھی نا زاں ہیں مری قسمت پر
اس نے گھر مجھ کو بلا یا ہے ضیافت کیلئے 
میں نے دن رات کی تبلیغِ محبت اس کو
وہ نہ ہر گز ہوا تیّار ہدایت کیلئے 
دوستو ! جلد کرو دفن نہ ہر گز مجھ کو
اس نے آ نا ہے ا بھی میری عیادت کیلئے 
تم کڑے وقت سے گھبرا ؤ نہ ہر گز یوسفؔ!
آزمائش ہے یہ سب تیری شجاعت کیلئے 

٭
تمہیں ا پنا بنا نا چاہتا ہوں 
ذ را سا حق جتا نا چاہتا ہوں 
ہما رے درمیاں مو جود ہیں جو
وہ دیواریں گر ا نا چاہتا ہوں 
کھڑا رہتا ہوں تیرے را ستے پر
نظر اک طائرانہ چاہتا ہوں 
کو ئی جھو ٹی ہی خوشخبری سنا دو
میں تھو ڑا مسکرانا چاہتا ہوں 
مری امّید نہ توڑو خدا را !
میں جینے کا بہا نہ چاہتا ہوں 
خدا یا ! شام کو ہے صحبتِ گل
میں مو سم عاشقانہ چاہتا ہوں 
مجھے خواہش نہیں گلشن کی ہر گز
میں بس اک آشیا نہ چاہتا ہوں 
ز ما نے ! ا یک پل فرصت کا دے دے 
میں تھو ڑا سر کھجانا چاہتا ہوں 
نہیں ہے ہمّتِ دیدار یوسفؔ!
تعارف غائبانہ چاہتا ہوں 

٭
ان کو ہے حق وہ تحفے میں گل دیں یا خار دیں 
تقدیر کو بگاڑ دیں ، بگڑی سنو ار دیں 
جن کے لئے محبتیں اک کا رو بار ہوں 
وہ نقد مال چھوڑ کے کیوں کر ادھار دیں 
انصاف ہے کہاں کا ، کریں عمر بھر وہ عیش
اور ہم امید پر ہی جوا نی گزار دیں 
طوقِ غلامی ڈال لیں گر دن میں ایک دم
خیراتِ حسن ہم کو وہ گر ایک بار دیں 
ا حسان مند رہوں گا میں مر نے کے بعد بھی
قدموں میں گر وہ تھوڑی سی جائے مزار دیں 
ان گاڑیوں پہ بھول کے چڑھنا نہ دو ستو !
منزل سے پہلے ہی جو مسا فر اتار دیں 
یوسفؔ ! حروف ا پنے معانی ہیں کھو چکے 
آ ؤ ! ہم آج لفظ کو اس کا وقار دیں 


٭
آ ؤ ! چلو داغِ دلِ مہتاب کو دھو دیں 
جنّت سی ہو گلزار ز میں بیج وہ بو دیں 
بکھرے ہوئے تسبیحِ محبت کے ہیں دانے 
دل وا لو ! چلو آ ؤ ! ا نہیں پھر سے پرو دیں 
اس عہد کے عشّاق سے شکوہ نہیں کر نا
یہ پھول اگر دیتے ہوئے خار چبھو دیں 
ہنسنے سے بھی کتراتے ہیں ہم بزم میں اکثر
ڈرتے ہیں کہیں ہنسنے کے دوران نہ رو دیں 
رونا بھی نہیں کھل کے مقدّر میں ہما رے 
ا تنے سے ہیں بس آ نسو کہ جو پلکیں بھگو دیں 
واعظ! ذ را محتاط یہ ہے حسن کی محفل
وہ آنکھ ا ٹھا کر تیرا ایمان نہ کھو دیں 
یوسفؔ! نہ کرو حسنِ رخِ یار کی باتیں 
ہم شوقِ ز یا رت میں کہیں ہوش نہ کھو دیں 


٭
بہکی ہوئی نظروں میں آوارہ سا دامن ہے 
بیمارِ محبت کی ہر سانس کا ضامن ہے 
میں اس کی معیّت میں کیا پہنچوں ستاروں تک
جو شخص رہِ دل کا راہی ہے نہ رہزن ہے 
لٹنے سے دُکاں پہلے پہلو میں زمانہ تھا
پھر آنکھ اٹھائی تو سجنی ہے نہ ساجن ہے 
کیوں کوئی رہے آ کر اس ٹوٹے ہوئے گھر میں 
جس کا کوئی دروازہ نہ چھت نہ ہی آنگن ہے 
اک پل بھی سنبھلنے کا موقع نہ ملا مجھ کو
برباد ہوا سب کچھ یوں آنن فانن ہے 
مجبور تھا میں دل کے ہاتھوں سے بہت ورنہ
معلوم تھا انساں کے وہ روپ میں ناگن ہے 
نقّاد اٹھائے گا کیا مجھ پہ قلم یوسف ؔ!
اجڑے ہوئے ظاہر کا بکھرا ہو ا باطن ہے 


٭
را ستہ پر پیچ ہے اور پر خطر ہے زندگی
خواب ہیں جس کی منا زل وہ سفر ہے زندگی
کون بحرِ پر سکوں کو کر رہا ہے مضطر ب
کس کی چشمِ ناز سے ز یر و ز بر ہے زندگی
کب تلک د ہکا ؤ گے یہ شوق کی ا نگیٹھیاں 
را کھ ہے ا نجام جس کا وہ شرر ہے زندگی
باغباں ! ا پنے چمن کو خون سے سینچو مگر
سو کھنا ہے جس نے آ خر وہ شجر ہے زندگی
ڈال دوں نہ میں جہنّم میں زمین و آ سماں 
میرے ہنگامۂ دل سے بے خبر ہے زندگی
خواہشِ رہبر ، تمنّائے محافظ ہے عبث
موت ہے جس کا مقدّر وہ سفر ہے زندگی
اک دفعہ یوسف ؔ! جوانی کا ہوا سو رج طلو ع
لوٹ کر آ ئی نہ پھر ا یسی سحر ہے زندگی

٭
وہ من مو ہنی صورت جو دل میں مکیں تھی
حسینانِ عالم میں سب سے حسیں تھی 
وہ خوں جیسے لب اور چقندر سے گال
نگاہ میں چمک اور روشن جبیں تھی
نقوشِ بدن تو تھے شہکارِ قد رت
وہ رنگت میں بھی ا حمر و مر مریں تھی
نظر کو ا ٹھا نے کی کس میں تھی جرأت
ہر اک آنکھ اس در پہ سجدہ نشیں تھی
ہم اڑتے ر ہے زندگی بھر خلا میں 
نہ اوپر فلک تھا نہ نیچے ز میں تھی
گلا گھونٹ کر جس کو ما را ہے تم نے 
وہ فکرِ رسا رازِ دل کی ا میں تھی
نشاں گردِ دوراں کے ہر سو ہیں لیکن
کھنڈر بو لتے ہیں عمارت حسیں تھی
ز میں بوس کتنے ہی ا فلاک دیکھے 
بلندی کی پستی پہ رکھی جبیں تھی
نہ جا نے ہو ئی کیسے ر سوا ئی یوسف ؔ !
ا گر چہ کو ئی بات با ہم نہیں تھی


جہاں میں زندہ رہیں کس کے وا سطے یوسفؔ!
بہت ا داس ہیں زندگی کے را ستے یوسفؔ!
ز میں سے دیکھتے رہتے ہو آ سماں کی طرف
فلک پہ کس سے تمہارے ہیں رابطے یوسفؔ!
جو خود تر ستے ر ہے عمر بھر دو ا کیلئے 
شفا وہ کیسے بھلا جگ میں با نٹتے یوسفؔ!
ہما رے حال پہ کر تے نہ ایک نظرِ کر م
وہ گر چہ بزم میں سب کو نوازتے یوسفؔ !
بجا ! نہیں ہیں وہ د ردِ فراق سے بے کل
وہ رات کیوں ر ہے بستر پہ جا گتے یوسفؔ!
ہما رے پیار کا چر چا ہے ایک عالم میں 
ہما رے در میاں لیکن ہیں فا صلے یوسفؔ!
تھیں جن سے عزّتیں محفوظ ا یک عالم کی
کہاں گئے وہ معاشرتی ضابطے یوسفؔ!
کو ئی نہ منزلِ مقصود تک یہاں پہنچا 
تمام لٹ گئے ر ستے میں قافلے یوسفؔ!


عید کا دن

حسن وا لوں کے لئے ہو گا متاع عید کا د ن
عاشقوں کے لئے ہے ا یک سزا عید کا دن
ہم اگر بو لے فلک رو دے گا آ نسو خوں کے 
پو چھ مت کیسے کیا ہم نے وداع عید کا دن
چشمِ عاشق تو چمک ا ٹھی نہا کر یک د م
قلبِ نازک پہ بہت بھاری پڑا عید کا دن
قطرہ قطرہ میری آنکھوں سے ٹپکتا ہے لہو
یوں میرے دل میں سناں بن کے لگا عید کا دن
رو ٹھنے وا لو ! پلٹ آ ؤ پیاروں کی طرف
سارے عالم میں یہ دیتا ہے صدا عید کا دن
عمر بھر ہم نے کبھی خوشیاں نہ دیکھیں ہر گز
ہم سے بچپن سے ہی رہتا ہے خفا عید کا دن
لوگ پل پل سے مسرّت ر ہے لیتے یوسفؔ!
ہم نے مر مر کے گز ار ا بخدا ! عید کا دن

٭
خزاؤں کی ہواؤں کو بھلا ہی دو تو بہتر ہے 
تم ا پنے دل کے ز خموں کو سلا ہی دو تو بہتر ہے 
علاجِ د ردِ دل کر نا یا نہ کر نا ہے کام ان کا
تم ان کو حالِ زارِ دل بتا ہی دو تو بہتر ہے 
جو پتھر مار تا ہے ہر قدم پر راہِ الفت میں 
تم اس بے درد کو دل سے دعا ہی دو تو بہتر ہے 
ترے مالِ تجا رت کا یہاں گا ہک نہیں کو ئی
تم ا پنی یہ دو کانِ دل بڑھا ہی دو تو بہتر ہے 
اگر میری شہادت سے سکوں ہو تا ہے عالم میں 
تو اک دن مجھ کو سو لی پہ چڑھا ہی دو تو بہتر ہے 
ا گر کو ئی نشیمن نہ سلا مت ہو گلستاں میں 
تو پھر ا یسے گلستاں کو جلا ہی دو تو بہتر ہے 
خبر کیا جاگ ہی جائے کو ئی شہرِ خموشاں میں 
تم ا پنا دردِ دل آخر سنا ہی دو تو بہتر ہے 
ستاروں سے بہت اوپر ہے تیری منزلِ لیلیٰ
تم اس جا نب قدم اپنا ا ٹھا ہی دو تو بہتر ہے 
عدو کے قتل سے یوسفؔ ! تمھیں حا صل نہ کچھ ہو گا
اسے ا پنی نظر سے بس گرا ہی دو تو بہتر ہے 
٭٭٭


شاعر کی اجازت اور تشکر کے ساتھ
تدوین اور ای بک کی تشکیل: اعجاز عبید
اردو لائبریری ڈاٹ آرگ، کتابیں ڈاٹ آئی فاسٹ نیٹ ڈاٹ کام اور کتب ڈاٹ 250 فری ڈاٹ کام کی مشترکہ پیشکش
A presentation of http://urdulibrary.org, http://kitaben.ifastnet.com, and http://kutub.250free.com 
